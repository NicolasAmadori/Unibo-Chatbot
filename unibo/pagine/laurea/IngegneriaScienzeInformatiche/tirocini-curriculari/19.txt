https://corsi.unibo.it/laurea/IngegneriaScienzeInformatiche/tirocini-curriculari

Tirocini curriculari e in preparazione della prova finale — Ingegneria e scienze informatiche - Laurea - Cesena
=========================================================

[Condividi](https://corsi.unibo.it/laurea/IngegneriaScienzeInformatiche/tirocini-curriculari#popup-social "Condividi")

*   [Facebook](http://www.facebook.com/sharer.php?u=--href--&t=Tirocini+curriculari+e+in+preparazione+della+prova+finale "Condividi su facebook")
*   [Linkedin](https://www.linkedin.com/shareArticle/?url=--href-- "Condividi su Linkedin")
*   [Twitter](https://twitter.com/share?url=--href--&text=Tirocini+curriculari+e+in+preparazione+della+prova+finale&hashtags=unibo "Condividi su Twitter")
*   [Invia ad un amico](mailto:?body=Titolo%3A%20Tirocini%20curriculari%20e%20in%20preparazione%20della%20prova%20finale%0AIndirizzo%3A%20--href--%0A&subject=%5BUniboCDS%5D%20Qualcuno%20vuole%20condividere%20questa%20pagina%20con%20te%20Tirocini%20curriculari%20e%20in%20preparazione%20della%20prova%20finale "Invia ad un amico")

Il **Tirocinio curriculare** è un’esperienza formativa caratterizzata dalla realizzazione di esperienze pratiche in strutture interne o esterne all’Università di Bologna, che permettono l’acquisizione di crediti formativi universitari., è un’attività obbligatoria. Salvo diverse disposizioni normative nazionali o europee, il tirocinio ha di norma una durata pari a 25 ore per ogni credito formativo attribuito a questo tipo di attività nel piano didattico del Corso, quindi potrai svolgere un tirocinio curriculare di 150 ore per acquisire, una volta che lo avrai verbalizzato, 6 cfu.

Il **Tirocinio curriculare in preparazione della prova finale** è un tirocinio curriculare ulteriore rispetto a quello sopradescritto, svolto presso strutture esterne o interne all’Ateneo che richiede la partecipazione continuativa dello studente ad attività pratiche presso il soggetto ospitante, necessarie a predisporre l’elaborato finale di tesi sulla base di un progetto concordato con il tutor/relatore. Di norma il tirocinio **in preparazione della prova finale** è rivolto agli studenti iscritti all’ultimo anno di corso e viene attivato dopo il tirocinio curriculare. Come il tirocinio curriculare, è un’attività formativa presente nel piano didattico del corso di studi che consente di acquisire parte dei crediti formativi associati alla Prova finale.

Il tirocinio deve concludersi entro 12 mesi dalla data di inizio.

Il tirocinio è attivato sulla base di una convenzione stipulata tra l’Università di Bologna e il soggetto ospitante (azienda, ente pubblico, studio professionale, ecc.) e di un programma di tirocinio sottoscritto tra le parti interessate.

Il tirocinio non può essere svolto presso una struttura in cui il responsabile legale, il socio o il dirigente responsabile abbia legami di parentela o affinità entro il 2° grado con lo studente richiedente.

La durata del tirocinio può essere prolungata del 20 % in più rispetto alla durata nominale se valutata necessaria per il pieno raggiungimento degli obbiettivi formativi del tirocinio da parte tua e del soggetto ospitante, in accordo con il tutor accademico.

Dopo la conclusione delle ore di tirocinio previste non potrai più accedere alla struttura come tirocinante in quanto non sarai più autorizzato e, quindi, sprovvisto di copertura assicurativa.

**Come scegliere l’azienda o l’ente**  
Il tirocinio può essere svolto presso strutture sia interne all’Università sia esterne, in Italia e all’estero. Per scegliere dove svolgere il tirocinio puoi accedere all’applicativo [Tirocini online](https://tirocini-studenti.unibo.it/tirocini/studenti/loginStudenti.htm)

Dalla home page potrai visionare:

*   L'elenco delle **offerte** di tirocinio curriculare proposte dalle strutture convenzionate.

Individuata l'offerta di tuo interesse, potrai presentare richiesta seguendo l'apposita procedura contenuta nel "Manuale tirocinanti" disponibile nel box allegati.

*   L'elenco delle **strutture**

Individuata l'azienda di tuo interesse potrai contattarla e verificare l'effettiva disponibilità dell'azienda/ente ad accoglierti come tirocinante. Successivamente potrai presentare richiesta seguendo l'apposita procedura contenuta nel "Manuale tirocinanti" disponibile nel box allegati.

Qualora avessi preso già accordi con una struttura convenzionata dovrai invitare l’Azienda ad accedere all’applicativo tirocini on-line e caricare per te un’offerta ad personam, come spiegato nel “Manuale tirocinanti” disponibile nel box allegati.

Se desideri svolgere il tirocinio interno con un docente del Dipartimento devi prendere accordi con quel docente e seguire l’apposita procedura di autocandidatura interna spiegata nel “Manuale tirocinanti", disponibile nel box allegati.

Invece, nel caso di tirocinio interno da svolgere con tecnico informatico di Ateneo (**in supporto all'Area dei Servizi informatici di Campus**) prima di procedere sarà necessario contattare il Prof. Vittorio Ghini ([vittorio.ghini@unibo.it](mailto:vittorio.ghini@unibo.it) ).

Nella richiesta di tirocinio va indicato il nominativo del tutor didattico che ha dato la propria disponibilità a svolgere tale ruolo. Per l'assegnazione del tutor didattico di tirocinio curriculare esterno lo studente deve contattare il prof. Alessandro Ricci [a.ricci@unibo.it](mailto:a.ricci@unibo.it) . Mentre per quanto riguarda il tirocinio curriculare **in preparazione della prova finale** il tutor didattico è il relatore di tesi.

Se procedi all’attivazione di un tirocinio **in preparazione della prova finale**, in fase di presentazione della richiesta online, dovrai avere cura di apporre il flag nell’apposito riquadro disponibile nell’applicativo tirocini online.

Se lo desideri puoi proporre una nuova sede di tirocinio non ancora convenzionata con Unibo, a tal fine puoi consultare l'apposita pagina informativa [http://www.unibo.it/it/servizi-e-opportunita/tirocini-e-job-placement/tirocini/convenzioni-e-creazione-offerte-di-tirocinio-per-aziende-ed-enti](http://www.unibo.it/it/servizi-e-opportunita/tirocini-e-job-placement/tirocini/convenzioni-e-creazione-offerte-di-tirocinio-per-aziende-ed-enti) e contattare l'Ufficio Relazioni Internazionali e Tirocini del Campus di Cesena.

Inoltre, alcune strutture convenzionate hanno scelto di non essere visibili tramite il servizio on-line pertanto non potranno ricevere autocandidature, ma solo caricare direttamente offerte di tirocinio ad personam (cioè rivolte ad un singolo tirocinante con cui hanno preventivamente preso accordi) o generiche.

**Come attivare il tirocinio**

Puoi presentare richiesta di tirocinio esclusivamente tramite l’applicativo [Tirocini online](https://tirocini-studenti.unibo.it/tirocini/studenti/loginStudenti.htm).

La richiesta online di attivazione di un tirocinio curriculare deve essere eseguita solamente dopo avere definito con la Struttura ospitante e con il Docente tutor tutte le caratteristiche del tirocinio curriculare (sede, periodo, durata, attività).

L'Ufficio Tirocini accetterà le richieste presentate **entro il decimo giorno di ogni mese** e le sottoporrà alla Commissione di Tirocinio del mese stesso, che le valuterà nei giorni successivi o comunque, di norma, entro la fine del mese. Le richieste pervenute successivamente alla scadenza saranno sottoposte alla Commissione di Tirocinio del mese successivo.

**Approvazione del tirocinio**

Le domande verranno sottoposte alla Commissione di Tirocinio competente che dovrà autorizzarne l’inizio. Riceverai una notifica tramite e-mail che ti informerà dell’approvazione del tuo tirocinio. Dopo la verifica da parte dell’Ufficio relazioni internazionali e tirocini potrai scaricare il registro presenze.

**Durante il tirocinio**

Nel periodo di svolgimento del tirocinio dovrai mantenere i contatti col tuo tutor accademico, al quale potrai rivolgerti per eventuale supporto o consigli sulle modalità di svolgimento delle attività.

Le ore di tirocinio devono essere registrate nel periodo compreso tra le date di inizio/fine riportate sul registro presenze. Se intervengono variazioni rispetto a tali date è necessario darne comunicazione all’Ufficio relazioni internazionali e tirocini.

Hai l’obbligo di redigere una breve relazione scritta sull’attività svolta seguendo le indicazioni contenute nella linea guida disponibile nel box allegati. Nel caso di tirocinio **in preparazione della prova finale** la relazione non è richiesta, andrà allegato in fase finale un abstract o il frontespizio della tesi.

Prima di lasciare il Soggetto Ospitante devi assicurarti che il registro sia stato controfirmato dal referente della struttura ospitante.

**Rinuncia, interruzione, sospensione**

Se intendi rinunciare, sospendere o interrompere per motivi che non ti consentono più la regolare prosecuzione, devi condividere la tua scelta anzitutto col tutor didattico del tirocinio e con il referente per la Struttura ospitante. Successivamente devi comunicare la tua scelta tramite e-mail all’Ufficio relazioni internazionali e tirocini fornendo le motivazioni e mettendo in copia conoscenza il tutor didattico ed il referente aziendale.

**Cosa fare al termine del tirocinio**

Al termine del tirocinio, all’interno dell’applicativo tirocini, dovrai:

\- indicare la data di fine tirocinio,

\- inserire il registro presenze completo di firme,

\- inserire la relazione finale, nel caso di tirocinio **in preparazione della prova finale** potrà essere allegato un abstract o il frontespizio della tesi,

\- compilare il questionario online.

All’interno dell’applicativo tirocini, il docente tutor potrà visionare la documentazione inserita a tua cura (questionario compilato online, registro presenze e relazione di tirocinio/abstract o frontespizio) e il questionario compilato a cura del referente aziendale. Sulla base di tale documentazione ed eventualmente dopo un colloquio con te, il docente tutor dovrà esprimere il proprio parere sulla validità del tuo tirocinio valutando positivamente o richiedendo modifica.

In caso di esito positivo dovrai verificare, nel calendario degli esami del Corso di Studio, le date fissate per sostenere l’esame di tirocinio ed iscriverti all’appello in base alle modalità indicate.

**L'appello non si terrà in presenza**: il docente verbalizzante visionerà all'interno dell'applicativo tirocini la documentazione inserita a cura dello studente, la valutazione espressa dal docente tutor e il questionario online compilato a cura del referente aziendale; in caso di esito positivo l'esame verrà superato con una idoneità e lo studente acquisirà i crediti formativi previsti dal piano didattico.

**Copertura assicurativa**

L'Università di Bologna ti garantisce la copertura assicurativa contro gli infortuni sul lavoro, nonché per la responsabilità civile, presso compagnie assicurative operanti nel settore.

Nel caso di trasferte presso sedi o strutture non indicate nel programma di tirocinio curriculare già approvato, puoi richiedere l’estensione delle coperture assicurative anche durante il tirocinio, purché le trasferte siano comunque coerenti con gli obiettivi del tirocinio e concordate con il referente della struttura ospitante.

Il [Corso "Sicurezza e salute sul lavoro](http://www.unibo.it/it/servizi-e-opportunita/salute-e-assistenza/salute-e-sicurezza/sicurezza-e-salute-nei-luoghi-di-studio-e-tirocinio)” è obbligatorio per tutti gli studenti che intendono svolgere un tirocinio.

Inoltre, in caso di tirocinio svolto all’estero, consulta la [pagina informativa su salute e sicurezza](https://www.unibo.it/it/servizi-e-opportunita/salute-e-assistenza/salute-e-sicurezza/salute-e-sicurezza-di-studenti-e-personale-dellateneo-durante-attivita-a-estero).

### IN EVIDENZA

### Allegati

*   [Schema riassuntivo tirocinio](https://corsi.unibo.it/laurea/IngegneriaScienzeInformatiche/tirocini-curriculari/schema-riassuntivo-ingegneria-e-scienze-informatiche.pdf/@@download/file/SchemariassuntivoIngegneriaescienzeinformatiche.pdf)
    
    \[ .pdf 223Kb \]
    
*   [Linee\_guida\_rel\_finale\_tirocinio](https://corsi.unibo.it/laurea/IngegneriaScienzeInformatiche/tirocini-curriculari/linee-guida-relazione-finale-di-tirocinio-ingegneria-e-scienze-informatiche_.pdf/@@download/file/LineeguidarelazionefinaleditirocinioIngegneriaescienzeinformatiche_.pdf)
    
    \[ .pdf 173Kb \]
    
*   [Regolamento Generale di Ateneo per lo svolgimento dei Tirocini](https://corsi.unibo.it/laurea/IngegneriaScienzeInformatiche/tirocini-curriculari/regolamento-tirocini-2020-2.pdf/@@download/file/Regolamentotirocini2020/(2/).pdf)
    
    \[ .pdf 93Kb \]
    
*   [Manuale tirocinanti](https://corsi.unibo.it/laurea/IngegneriaScienzeInformatiche/tirocini-curriculari/manuale-tirocinanti_2022.pdf/@@download/file/ManualeTirocinanti_2022.pdf)
    
    \[ .pdf 1427Kb \]
    

### Contatti

#### [SERVIZIO TIROCINI](https://www.unibo.it/it/campus-cesena/servizi-di-campus/sertirelint)

Email: [campuscesena.tirocini@unibo.it](mailto:campuscesena.tirocini@unibo.it)

Tel: +39 0547 338914  

Fax: +39 051 2086305

Indirizzo: Via Montalti, 69 47521 Cesena FC

[Read more](https://corsi.unibo.it/laurea/IngegneriaScienzeInformatiche/tirocini-curriculari#) [Read less](https://corsi.unibo.it/laurea/IngegneriaScienzeInformatiche/tirocini-curriculari#)

Segui il corso su:

*   [Seguici su Facebook](https://www.facebook.com/Ingegneria-e-Scienze-Informatiche-Cesena-371487702864280/)
*   [Seguici su Linkedin](https://www.linkedin.com/groups/2029274/)

Segui Unibo su:

*   [Seguici su Instagram](https://www.instagram.com/unibo/ "Apre nuova finestra")
*   [Seguici su TikTok](https://www.tiktok.com/@joinunibo "Apre nuova finestra")
*   [Seguici su YouTube](https://www.youtube.com/user/UniBologna "Apre nuova finestra")
*   [Seguici su Telegram](https://t.me/Unibo_Official "Apre nuova finestra")
*   [Seguici su Linkedin](https://www.linkedin.com/edu/school?id=13901 "Apre nuova finestra")
*   [Seguici su Facebook](https://www.facebook.com/unibo.it "Apre nuova finestra")
*   [Seguici su Twitter](http://www.twitter.com/Unibo "Apre nuova finestra")
*   [Seguici su Spreaker](https://www.spreaker.com/user/unibo "Apre nuova finestra")

App:

*   [myUniBo](https://www.unibo.it/it/ateneo/le-app-delluniversita-di-bologna/app-myunibo "myUniBo")
*   [myAlmaOrienta](https://www.unibo.it/it/ateneo/le-app-delluniversita-di-bologna/app-myalmaorienta "myAlmaOrienta")
*   [App Job Placement](https://www.unibo.it/it/ateneo/le-app-delluniversita-di-bologna/app-job-placement-unibo "App Job Placement")
*   [App Alumni](https://site.unibo.it/alumni-association/it "App Alumni")

©Copyright 2024 - ALMA MATER STUDIORUM - Università di Bologna - Via Zamboni, 33 - 40126 Bologna - PI: 01131710376 - CF: 80007010376

[Privacy](https://www.unibo.it/it/ateneo/privacy-e-note-legali/privacy/informative-sul-trattamento-dei-dati-personali) [Note legali](https://www.unibo.it/it/ateneo/privacy-e-note-legali/note-legali) [Informazioni sul sito e accessibilità](https://corsi.unibo.it/laurea/IngegneriaScienzeInformatiche/informazioni-sul-sito-e-accessibilita) [Impostazioni cookie](https://corsi.unibo.it/laurea/IngegneriaScienzeInformatiche/tirocini-curriculari#)

 

[](https://corsi.unibo.it/laurea/IngegneriaScienzeInformatiche/tirocini-curriculari# "Torna su")