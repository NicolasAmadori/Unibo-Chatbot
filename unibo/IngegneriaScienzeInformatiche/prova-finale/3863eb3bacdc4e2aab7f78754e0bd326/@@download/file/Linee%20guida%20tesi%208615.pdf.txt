# LINEE GUIDA PROVA FINALE LT (delibera Ccdl 14/05/2015) 

Lo studente al momento di redigere l’elaborato per la prova finale potrà scegliere fra: 

- Elaborato finale (tipologia A); 

- Elaborato finale progettuale (tipologia B). 

Elaborato finale (tipologia A) 

La relazione finale analizza e descrive in modo approfondito un tema e per essere completa deve soddisfare i seguenti requisiti: - Deve essere frutto di approfondimento di un lavoro individuale; - Deve sviluppare il tema di approfondimento in modo articolato e il più possibile completo; - Può richiedere la sperimentazione (e quindi comparazione) di diverse tecnologie, senza però l'obbiettivo di costruire un sistema vero e proprio. 

Il punteggio di valutazione sarà dato sulla base della leggibilità, organizzazione e completezza del lavoro 

svolto da 0-3 punti. 

Lo studente dovrà caricare su studentiOnline (SOL) il PDF del volume della tesi entro la scadenza dei 

requisiti richiesti per la laurea, lo discuterà davanti ad una sotto-commissione presentando un abstract . La sotto-commissione e il relatore valuteranno il lavoro svolto e la presentazione, proponendo un punteggio di cui potrà tenere conto la Commissione per la prova finale. 

Elaborato finale progettuale (tipologia B) 

La relazione finale analizza, descrive e implementa un progetto e per essere completa deve soddisfare i 

seguenti requisiti: 

- Deve essere frutto di approfondimento di un lavoro individuale o di gruppo, nel qual caso deve essere 

ben definito l’apporto del singolo; 

- Deve includere una parte di analisi e una parte di progettazione in cui vengano evidenziate tecnologie, 

linguaggi, architetture. 

Il punteggio di valutazione sarà dato sulla base della leggibilità, organizzazione e completezza del lavoro svolto, sulla capacità di esporre l’argomento con padronanza, chiarezza, e proprietà, sull’impegno e sulla qualità del progetto, da 0-6 punti. 

Lo studente dovrà caricare su studentiOnline (SOL) il PDF del volume della tesi entro la scadenza dei requisiti richiesti per la laurea e poi lo discuterà davanti ad una sotto-commissione di laurea nella data comunicata dalla segreteria. La sotto-commissione valuterà il lavoro svolto e la presentazione, proponendo un punteggio di cui potrà tenere conto la Commissione per la prova finale. 

Proclamazione 

Nella giornata indicata dal calendario di laurea, la Commissione di laurea, formalmente convocata, si 

riunirà: 

- Prima, in seduta privata per la compilazione dei verbali di laurea e l’assegnazione dei voti ai 

laureandi, tenendo conto delle proposte dei relatori (elaborato di tipologia A) o della sotto-

commissione (elaborato di tipologia B) e della carriera dello studente. Il segretario della 

Commissione di laurea, nominato dal Consiglio di corso di studio, raccoglierà tutte le proposte e le 

avvertenze dei relatori e delle sottocommissioni e le sottoporrà alla Commissione di laurea; 

- Successivamente, in seduta pubblica saranno proclamati laureati con votazione in centodecimi, gli 

studenti indicati dai rispettivi relatori o dalle sotto-commissioni. A inizio anno accademico, verranno stabilite le quattro date per la proclamazione (luglio, ottobre, 

dicembre, marzo) e la composizione delle commissioni di laurea oltre alle date per la riunione delle 

sottocommissioni e relativa composizione.