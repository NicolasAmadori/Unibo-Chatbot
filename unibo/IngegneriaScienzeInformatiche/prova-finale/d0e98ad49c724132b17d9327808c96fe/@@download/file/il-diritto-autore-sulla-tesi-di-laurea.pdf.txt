Documento redatto dallo staff di ASDD in data 14 dicembre 2015 

# Il diritto d’autore sulla tesi di laurea: cos’è e cosa protegge 

Oltre ad essere un documento amministrativo, la tesi di laurea è un’opera frutto del lavoro 

intellettuale dello studente e, avendo carattere creativo, è protetta dal diritto d’autore. 

La normativa italiana sul diritto d’autore (Legge 22 aprile 1941 n.633) prevede la tutela delle opere 

dell’ingegno di carattere creativo appartenenti alla letteratura, alla musica, alle arti figurative, 

all’architettura, al teatro ed alla cinematografia, qualunque ne sia il modo o la forma di espressione. 

Sono protetti dal diritto d’autore anche i software e le banche dati creative (database). L’art.2 della 

Legge sul diritto d’autore contiene un elenco esemplificativo di opere protette e cita 

espressamente, tra le altre, le opere scientifiche. 

Per il riconoscimento dei diritti è necessario che le opere siano dotate di creatività (anche di non 

elevato livello) e che siano nuove. 

Il diritto d’autore non protegge le idee e le informazioni contenute nell’opera in quanto tali, ossia 

indipendentemente dalla forma con cui sono espresse. 

In cosa consistono i diritti d’autore? 

I diritti d’autore indicano tutte le facoltà esclusive riservate all’autore (o ai suoi aventi causa) e sono 

distinti in diritti patrimoniali e diritti morali .

a) I diritti patrimoniali o diritti di utilizzazione economica durano per tutta la vita dell’autore e

fino a 70 anni dopo la sua morte (dopodiché l’opera diventa di “pubblico dominio” e può 

essere liberamente utilizzata da chiunque). Tra i diritti patrimoniali rientrano: il diritto di 

pubblicare l’opera, di riprodurla (ossia moltiplicarla in copie, anche in via temporanea), 

trascriverla, eseguirla, rappresentarla o recitarla in pubblico, comunicarla, trasmetterla e

distribuirla al pubblico, i diritti di rielaborazione, traduzione, noleggio e prestito. 

Fatte salve alcune eccezioni previste dalla legge, tali attività sono sempre riservate e devono 

essere autorizzate dal titolare dei diritti, anche quando chi le pone in essere non agisce per 

una finalità di lucro: l’utilizzazione economica non coincide infatti con lo scopo di lucro o

commerciale, ma comprende qualsiasi modalità di sfruttamento dell’opera. Operazioni quali 

scaricare un file, salvarlo, stamparlo o inviarlo via email, qualora riguardino opere protette, 

comportano attività di riproduzione, trasmissione e comunicazione e presuppongono 

pertanto che vi sia una autorizzazione o licenza d’uso 1.

I diritti patrimoniali possono essere ceduti dall'autore a titolo definitivo o dati in licenza a

terzi, in via esclusiva o non esclusiva. Ciascun diritto è indipendente dagli altri pertanto può 

essere ceduto, venduto o trasmesso ‐ anche a titolo gratuito ‐ separatamente e a soggetti 

diversi (ad es. posso cedere il diritto di pubblicare in lingua italiana ad un editore ed il diritto 

di pubblicare una versione tradotta ad altro editore all’estero). 

La cessione dei diritti d'autore richiede la prova scritta: in mancanza, la trasmissione resta 

valida, ma potrà essere molto difficile fornirne la prova in un eventuale contenzioso, in caso 

di contestazioni.                      

> 1Idiritti di utilizzazione economica sono perciò più ampi ediversi dalle “royalties” o“diritti SIAE” con iquali
> spesso vengono confusi.

Documento redatto dallo staff di ASDD in data 14 dicembre 2015 

b) I diritti morali non hanno scadenza e non sono trasmissibili a terzi. Il diritto principale è

quello alla paternità (diritto a essere riconosciuto autore dell'opera). 

Altri diritti morali sono: il diritto all'integrità dell'opera, il diritto di inedito (l’autore ha il 

diritto esclusivo di decidere se la propria opera debba essere resa pubblica), il diritto di 

ripensamento (ritiro dalla circolazione di un’opera già pubblicata). Tali diritti restano in 

vigore anche se sono stati ceduti tutti i diritti patrimoniali (sono da essi indipendenti) e sono 

imprescrittibili (non si estinguono, anche se l'opera è caduta in pubblico dominio). Dopo la 

morte dell'autore, i diritti morali sono esercitabili dal coniuge, dai figli e, in caso di loro 

mancanza, dai genitori e dagli altri ascendenti e discendenti diretti, mancando anche questi 

ultimi, dai fratelli e sorelle e loro discendenti. 

Chi è il titolare dei diritti d’autore sulla tesi di laurea? 

I diritti d’autore sulla tesi, sia morali che patrimoniali, spettano al laureando. 

Nel caso di tesi collaborative (di cui sono autori più laureandi), se non è distinguibile il contributo 

autoriale di ciascuno, e salvo diverso accordo, tutti sono considerati co ‐autori allo stesso modo. 

Qualora invece i diversi apporti sono differenziati e separabili, ciascuno sarà titolare dei diritti sul 

proprio contributo. 

Cosa devo fare per proteggere la mia tesi di laurea? 

Uno dei principi fondamentali del diritto d’autore è che la protezione è concessa senza alcuna 

formalità di registrazione o di deposito, per il solo fatto della creazione dell’opera. Il deposito 

presso la SIAE è possibile ma non necessario neppure per il software e per le banche dati 

(database). Il deposito può essere utile, tuttavia, come prova della data di realizzazione dell'opera, 

prima della sua pubblicazione (la data di pubblicazione rende infatti certa la priorità di un’opera 

senza necessità di alcun deposito in SIAE). 

Ci possono essere altri diritti sulla tesi diversi da quelli del laureando? 

Vi possono essere altri diritti, anche diversi dai diritti d’autore, che appartengono a soggetti diversi 

dal laureando e che interessano la tesi di laurea. 

a) Diritti sui risultati o sui contenuti della ricerca, diritti di riservatezza 

Se la tesi è realizzata nell’ambito di un’attività di ricerca (conclusa o ancora in corso di 

svolgimento) che coinvolga soggetti terzi rispetto all’Ateneo o che riceva finanziamenti 

esterni, è possibile che i risultati della ricerca ed i dati o informazioni in essa utilizzati 

appartengano, anche in parte, a terzi oppure siano soggetti a condizioni di riservatezza 

(ossia non possono essere divulgati senza permesso). In queste circostanze, lo studente 

deve evitare di inserire nella tesi le informazioni, i dati o i materiali di proprietà di terzi o

soggetti alle clausole di riservatezza. 

b) Contenuti brevettabili 

E’ possibile che i risultati della ricerca di cui tratta la tesi di laurea siano inventivi e possano 

dare origine ad una domanda di brevetto: in tale eventualità, prima della data di deposito 

della domanda e per un periodo successivo di 18 mesi, risulta essenziale mantenere 

l’assoluta segretezza sui risultati brevettabili. Documento redatto dallo staff di ASDD in data 14 dicembre 2015 

Dovrà quindi essere evitata la comunicazione di contenuti brevettabili nella tesi di laurea e, 

prudenzialmente, dovrà essere previsto, qualora si intenda pubblicare la tesi, un idoneo 

periodo di embargo (durante il quale la tesi non potrà essere resa accessibile). 

c) Privacy, diritti della personalità 

La tesi potrebbe riguardare elementi o dati per i quali sussiste il diritto alla privacy o altri 

diritti della personalità di terzi, tutelati dalla legge: è il caso dei dati personali (dati 

identificativi della persona), dei dati sensibili, della corrispondenza epistolare confidenziale, 

del ritratto. In tutte queste ipotesi, qualora si possa verificare una violazione della privacy o

dei diritti altrui, l’inserimento dei dati e materiali nella tesi deve essere evitato 2.

d) Singoli materiali di proprietà di terzi 

Lo studente può avere infine la necessità di includere nella stesura della tesi opere 

appartenenti a terzi e protette dai diritti d’autore (ad es. disegni, immagini, fotografie, brani 

da tradurre, software). Per poter utilizzare tali opere all’interno della tesi, lo studente di 

norma dovrà richiedere ed ottenere dal titolare dei diritti un’apposita autorizzazione. 

In quali casi devo ottenere dei permessi per poter inserire contenuti di terzi nella tesi di laurea? 

Possono essere inseriti nella tesi materiali di pubblico dominio o diffusi e pubblicati attraverso 

licenze che ne consentono la riproduzione (es. le licenze Creative Commons). Per tutti gli altri casi, 

occorre acquisire il consenso all’utilizzo dal titolare dei diritti. Ciò vale anche per i materiali inediti di 

qualsiasi natura. 

E’ possibile inserire liberamente nelle tesi il riassunto, la citazione o la riproduzione di brani o parti 

di opere, per finalità di critica o di discussione. Il riassunto e la citazione sono consentite nei limiti in 

cui siano giustificate dalle finalità di critica e discussione e devono essere sempre accompagnate 

dalla menzione del titolo dell’opera, dei nomi dell’autore, dell’editore e, se si tratta di traduzione, 

del traduttore. 

Che tipo di permessi devo chiedere? 

E’ opportuno acquisire il consenso all’utilizzo dei materiali di terzi con un’autorizzazione scritta. La 

richiesta va di norma indirizzata all’editore (qualora si tratti di materiali editi o pubblicati con un 

editore) o, se l’opera non è edita, all’autore o ai suoi eredi. 

Se lo studente intende pubblicare la tesi, sia on line attraverso i servizi dell’Ateneo, sia tramite un 

editore, deve preoccuparsi di includere la facoltà di pubblicare nell’autorizzazione all’uso dei 

materiali. 

Qualora, per qualsiasi motivo, non si riesca ad ottenere i necessari permessi in forma scritta, 

l’inserimento dei materiali protetti andrebbe evitato. In caso contrario vi è infatti il rischio di 

incorrere in una violazione dei diritti, che può comportare azioni legali, anche dirette ad assicurare 

il risarcimento dei danni.                                                                                            

> 2Per iritratti tuttavia esistono le eccezioni previste dall’art. 97 legge sul diritto d’autore secondo il quale “
> non occorre il consenso della persona ritrattata quando la riproduzione dell'immagine ègiustificata dalla
> notorietà odall'ufficio pubblico coperto, da necessità di giustizia odi polizia, da scopi scientifici, didattici
> oculturali, oquando la riproduzione ècollegata afatti, avvenimenti, cerimonie di interesse pubblico o
> svoltisi in pubblico. Il ritratto non può tuttavia essere esposto omesso in commercio, quando l'esposizione o
> messa in commercio rechi pregiudizio all'onore, alla reputazione od anche al decoro della persona
> ritrattata ”.

Documento redatto dallo staff di ASDD in data 14 dicembre 2015 

Ho scaricato da Internet del materiale che voglio inserire in una tesi. Apparentemente non è

indicato alcun autore. Posso farlo? 

Dato che un’opera è protetta per il solo fatto di essere stata creata, ai fini della protezione non è

necessaria alcuna specifica dichiarazione: simboli quali “©” o espressioni quali “diritti riservati” 

sono utili e possono essere inseriti ma non sono obbligatori. Pertanto l’assenza di tali espressioni 

non indica che l’opera è liberamente utilizzabile. 

Sono di norma utilizzabili le opere presenti in siti che dichiarano la disponibilità dei materiali sotto 

pubblico dominio o secondo i termini di una licenza Creative Commons (CC) o altra licenza che 

consenta il riutilizzo, la riproduzione, diffusione e messa a disposizione del pubblico delle opere. 

Diciture come “copyright free” o “public domain” indicano che il materiale non è, o non è più, 

soggetto a diritto d’autore, e dunque può essere utilizzato, ma si deve sempre indicare il titolare 

dei diritti morali (paternità) e/o la fonte. 

Esistono inoltre on line delle collezioni digitali di immagini liberamente utilizzabili. In ogni caso, 

prima di scaricare e riutilizzare dei materiali liberamente disponibili, vanno lette le relative 

condizioni d’uso. 

Posso pubblicare on line una tesi se ho già preso accordi con un editore? 

Se lo studente ha preso accordi con un editore per pubblicare la tesi deve verificare di essere 

ancora titolare dei diritti d’autore prima di autorizzare la diffusione on line, anche mediante i servizi 

di Ateneo. 

Di norma infatti gli editori chiedono la cessione totale dei diritti a loro favore ai fini della 

pubblicazione: ciò significa che lo stesso studente deve chiedere dei permessi all’ editore per poter 

riutilizzare la propria opera e non è più libero di renderla disponibile ad altri. 

Gli autori dovrebbero tuttavia evitare una cessione totale di diritti quando trattano con un editore, 

considerato che, come si è già accennato, i diritti patrimoniali sono fra loro indipendenti e

trasferibili separatamente. E’ perciò raccomandabile concordare la cessione dei soli diritti 

strettamente necessari alla pubblicazione a stampa, entro termini ragionevoli. 

E’ possibile che l’editore richieda l’esclusiva per un periodo di tempo limitato (es. due anni dalla 

data di pubblicazione). In questa ipotesi lo studente può autorizzare la pubblicazione on line dopo 

un periodo di embargo, per una durata corrispondente all’esclusiva richiesta dall’editore. 

Viceversa, la pubblicazione on line con l’Ateneo non impedisce allo studente di pubblicare 

successivamente con un editore, poiché all’Ateneo vengono dati permessi non esclusivi. 

Lo studente resta perciò libero di proporre la tesi ad un editore, informandolo della precedente 

pubblicazione con l’Ateneo. 

Non vi sono problemi, invece, se il testo proposto all’editore è una rielaborazione del contenuto 

della tesi: ricordiamo infatti che la tutela assicurata dai diritti d’autore (anche quando i detti diritti 

sono ceduti a terzi) riguarda la forma espressiva e non il contenuto dell’opera.