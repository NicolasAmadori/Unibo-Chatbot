https://corsi.unibo.it/magistrale/IngegneriaScienzeInformatiche/tirocini-curriculari

Tirocinio in preparazione della prova finale — Ingegneria e scienze informatiche - Laurea Magistrale - Cesena
============================================

[Condividi](https://corsi.unibo.it/magistrale/IngegneriaScienzeInformatiche/tirocini-curriculari#popup-social "Condividi")

*   [Facebook](http://www.facebook.com/sharer.php?u=--href--&t=Tirocinio+in+preparazione+della+prova+finale "Condividi su facebook")
*   [Linkedin](https://www.linkedin.com/shareArticle/?url=--href-- "Condividi su Linkedin")
*   [Twitter](https://twitter.com/share?url=--href--&text=Tirocinio+in+preparazione+della+prova+finale&hashtags=unibo "Condividi su Twitter")
*   [Invia ad un amico](mailto:?body=Titolo%3A%20Tirocinio%20in%20preparazione%20della%20prova%20finale%0AIndirizzo%3A%20--href--%0A&subject=%5BUniboCDS%5D%20Qualcuno%20vuole%20condividere%20questa%20pagina%20con%20te%20Tirocinio%20in%20preparazione%20della%20prova%20finale "Invia ad un amico")

![Image 1](https://corsi.unibo.it/magistrale/IngegneriaScienzeInformatiche/tirocini-curriculari/@@eod.tiles.richtext/7e8189f6067f4668b753495077b5536b/@@images/8535e3b3-2ff8-47a4-a41e-24416869f43b.jpeg)

Tirocinio in preparazione della prova finale

Il tirocinio in preparazione della prova finale è un’attività formativa presente nel piano didattico del corso di studio che consente di acquisire parte dei crediti formativi associati alla Prova finale ed è un’occasione per acquisire competenze pratiche e favorire un primo contatto col mondo del lavoro

Il tirocinio è attivato sulla base di una convenzione stipulata tra l’Università di Bologna e il Soggetto ospitante (azienda, ente pubblico, studio professionale, ecc.) e di un progetto concordato con il Relatore della tesi e il referente del Soggetto Ospitante.

**A chi è rivolto**

Il Tirocinio è rivolto agli studenti ed è un’attività che deve svolgersi all’interno del percorso di studi.

Il tirocinio non può essere svolto presso una struttura in cui il responsabile legale, il socio o il dirigente responsabile abbia legami di parentela o affinità entro il 2° grado con lo studente richiedente.

**Durata**

Salvo diverse disposizioni normative nazionali o europee, il tirocinio ha di norma una durata pari a 25 ore per ogni credito formativo attribuito a questo tipo di attività nel piano didattico del Corso. Il tirocinio deve concludersi entro 12 mesi dalla data di inizio.

Dopo la conclusione delle ore di tirocinio previste non potrai più accedere alla struttura come tirocinante in quanto non sarai più autorizzato e, quindi, sprovvisto di copertura assicurativa.

**Come scegliere l’azienda o l’ente**

Il tirocinio può essere svolto presso strutture sia interne all’Università sia esterne, in Italia e all’estero. Per scegliere dove svolgere il tirocinio puoi accedere all’applicativo [Tirocini online](https://tirocini-studenti.unibo.it/tirocini/studenti/loginStudenti.htm)

Dalla home page potrai visionare:

*   L'elenco delle **offerte** di tirocinio curriculare proposte dalle strutture convenzionate.

Individuata l'offerta di tuo interesse, potrai presentare richiesta seguendo l'apposita procedura contenuta nel "Manuale tirocinanti" disponibile nel box allegati.

*   L'elenco delle **strutture**

Individuata l'azienda di tuo interesse potrai contattarla e verificare l'effettiva disponibilità dell'azienda/ente ad accoglierti come tirocinante. Successivamente potrai presentare richiesta seguendo l'apposita procedura contenuta nel "Manuale tirocinanti" disponibile nel box allegati.

Qualora avessi preso già accordi con una struttura convenzionata dovrai invitare l’Azienda ad accedere all’applicativo tirocini on-line e caricare per te un’offerta ad personam, come spiegato nel “Manuale tirocinanti” disponibile nel box allegati.

Se desideri svolgere il tirocinio presso un laboratorio di un Dipartimento universitario devi prendere accordi con un docente afferente a tale laboratorio e seguire l’apposita procedura di autocandidatura interna spiegata nel “Manuale tirocinanti", disponibile nel box allegati.

Nella richiesta di tirocinio va indicato il nominativo del tutor didattico che deve necessariamente essere il relatore di tesi.

Se lo desideri puoi proporre una nuova sede di tirocinio non ancora convenzionata con Unibo, a tal fine puoi consultare l'apposita pagina informativa [http://www.unibo.it/it/servizi-e-opportunita/tirocini-e-job-placement/tirocini/convenzioni-e-creazione-offerte-di-tirocinio-per-aziende-ed-enti](http://www.unibo.it/it/servizi-e-opportunita/tirocini-e-job-placement/tirocini/convenzioni-e-creazione-offerte-di-tirocinio-per-aziende-ed-enti).

Inoltre, alcune strutture convenzionate hanno scelto di non essere visibili tramite il servizio on-line pertanto non potranno ricevere autocandidature, ma solo caricare direttamente offerte di tirocinio ad personam (cioè rivolte ad un singolo tirocinante con cui hanno preventivamente preso accordi) o generiche.

**Come attivare il tirocinio**

Puoi presentare richiesta di tirocinio esclusivamente tramite l’applicativo [Tirocini online](https://tirocini-studenti.unibo.it/tirocini/studenti/loginStudenti.htm).

La richiesta online di attivazione del tirocinio deve essere eseguita solamente dopo avere definito con la Struttura ospitante e con il Docente tutor/relatore tutte le caratteristiche del tirocinio in preparazione della prova finale (sede, periodo, attività).

L'Ufficio Tirocini accetterà le richieste presentate **entro il decimo giorno di ogni mese** e le sottoporrà alla Commissione di Tirocinio del mese stesso, che le valuterà nei giorni successivi o comunque, di norma, entro la fine del mese. Le richieste pervenute successivamente alla scadenza saranno sottoposte alla Commissione di Tirocinio del mese successivo.

**Approvazione del tirocinio**

Le domande verranno sottoposte alla Commissione di Tirocinio competente che dovrà autorizzarne l’inizio. Riceverai una notifica tramite e-mail che ti informerà dell’approvazione del tuo tirocinio. Dopo la verifica da parte dell’Ufficio relazioni internazionali e tirocini potrai scaricare il registro presenze.

**Durante il tirocinio**

Nel periodo di svolgimento del tirocinio dovrai mantenere i contatti col tuo tutor accademico, al quale potrai rivolgerti per eventuale supporto o consigli sulle modalità di svolgimento delle attività, e dovrai registrare l'attività giornaliera svolta nell'apposito registro presenze. Le ore di tirocinio devono essere registrate nel periodo compreso tra le date di inizio/fine riportate sul registro presenze. Se intervengono variazioni rispetto a tali date è necessario darne comunicazione all’Ufficio relazioni internazionali e tirocini.

Prima di lasciare il Soggetto Ospitante devi assicurarti che il registro sia stato controfirmato dal referente della struttura ospitante.

**Rinuncia, interruzione, sospensione**

Se intendi rinunciare, sospendere o interrompere per motivi che non ti consentono più la regolare prosecuzione, devi condividere la tua scelta anzitutto col tutor didattico/relatore del tirocinio e con il referente per la Struttura ospitante. Successivamente devi comunicare la tua scelta tramite e-mail [campuscesena.tirocini@unibo.it](mailto:campuscesena.tirocini@unibo.it) all’Ufficio relazioni internazionali e tirocini fornendo le motivazioni e mettendo in copia conoscenza il tutor didattico ed il referente aziendale.

**Cosa fare al termine del tirocinio**

Al termine del tirocinio, all’interno dell’applicativo tirocini, dovrai:

\- indicare la data di fine tirocinio;

\- inserire il registro presenze completo di firme;

\- inserire una breve relazione finale, rispetto alla quale è possibile confrontarsi con il tutor didattico/relatore;

\- compilare il questionario online.

All’interno dell’applicativo tirocini, il docente tutor didattico/relatore potrà visionare la documentazione inserita a tua cura (questionario compilato online, registro presenze e relazione di tirocinio) e il questionario compilato a cura del referente aziendale. Sulla base di tale documentazione ed eventualmente dopo un colloquio con te, il docente tutor dovrà esprimere il proprio parere sulla validità del tuo tirocinio valutando positivamente o richiedendo modifica.

In caso di esito positivo dovrai contattare i professori Mirko Viroli (mirko.viroli@unibo.it) e Mario Bravetti ([mario.bravetti@unibo.it](mailto:mario.bravetti@unibo.it)), con una e-mail ad entrambi.

Il docente verbalizzante visionerà all'interno dell'applicativo tirocini la documentazione inserita a cura dello studente, la valutazione espressa dal docente tutor e il questionario online compilato a cura del referente aziendale; in caso di esito positivo l'esame verrà superato con una idoneità e lo studente acquisirà i crediti formativi previsti dal piano didattico.

**Copertura assicurativa**

L'Università di Bologna ti garantisce la copertura assicurativa contro gli infortuni sul lavoro, nonché per la responsabilità civile, presso compagnie assicurative operanti nel settore. Nel caso di trasferte presso sedi o strutture non indicate nel programma di tirocinio curriculare già approvato, puoi richiedere l’estensione delle coperture assicurative anche durante il tirocinio, purché le trasferte siano comunque coerenti con gli obiettivi del tirocinio e concordate con il referente della struttura ospitante.

Il [Corso "Sicurezza e salute sul lavoro](http://www.unibo.it/it/servizi-e-opportunita/salute-e-assistenza/salute-e-sicurezza/sicurezza-e-salute-nei-luoghi-di-studio-e-tirocinio)” è obbligatorio per tutti gli studenti che intendono svolgere un tirocinio.

Inoltre, in caso di tirocinio svolto all’estero, consulta la [pagina informativa su salute e sicurezza](https://www.unibo.it/it/servizi-e-opportunita/salute-e-assistenza/salute-e-sicurezza/salute-e-sicurezza-di-studenti-e-personale-dellateneo-durante-attivita-a-estero)

### IN EVIDENZA

### Allegati

*   [Regolamento Generale di Ateneo per lo svolgimento dei Tirocini](https://corsi.unibo.it/magistrale/IngegneriaScienzeInformatiche/tirocini-curriculari/regolamento-tirocini-2020-2.pdf/@@download/file/Regolamentotirocini2020/(2/).pdf)
    
    \[ .pdf 93Kb \]
    
*   [Manuale tirocini](https://corsi.unibo.it/magistrale/IngegneriaScienzeInformatiche/tirocini-curriculari/manuale-tirocinanti_2022.pdf/@@download/file/ManualeTirocinanti_2022.pdf)
    
    \[ .pdf 1427Kb \]
    

Segui Unibo su:

*   [Seguici su Instagram](https://www.instagram.com/unibo/ "Apre nuova finestra")
*   [Seguici su TikTok](https://www.tiktok.com/@joinunibo "Apre nuova finestra")
*   [Seguici su YouTube](https://www.youtube.com/user/UniBologna "Apre nuova finestra")
*   [Seguici su Telegram](https://t.me/Unibo_Official "Apre nuova finestra")
*   [Seguici su Linkedin](https://www.linkedin.com/edu/school?id=13901 "Apre nuova finestra")
*   [Seguici su Facebook](https://www.facebook.com/unibo.it "Apre nuova finestra")
*   [Seguici su Twitter](http://www.twitter.com/Unibo "Apre nuova finestra")
*   [Seguici su Spreaker](https://www.spreaker.com/user/unibo "Apre nuova finestra")

App:

*   [myUniBo](https://www.unibo.it/it/ateneo/le-app-delluniversita-di-bologna/app-myunibo "myUniBo")
*   [myAlmaOrienta](https://www.unibo.it/it/ateneo/le-app-delluniversita-di-bologna/app-myalmaorienta "myAlmaOrienta")
*   [App Job Placement](https://www.unibo.it/it/ateneo/le-app-delluniversita-di-bologna/app-job-placement-unibo "App Job Placement")
*   [App Alumni](https://site.unibo.it/alumni-association/it "App Alumni")

©Copyright 2024 - ALMA MATER STUDIORUM - Università di Bologna - Via Zamboni, 33 - 40126 Bologna - PI: 01131710376 - CF: 80007010376

[Privacy](https://www.unibo.it/it/ateneo/privacy-e-note-legali/privacy/informative-sul-trattamento-dei-dati-personali) [Note legali](https://www.unibo.it/it/ateneo/privacy-e-note-legali/note-legali) [Informazioni sul sito e accessibilità](https://corsi.unibo.it/magistrale/IngegneriaScienzeInformatiche/informazioni-sul-sito-e-accessibilita) [Impostazioni cookie](https://corsi.unibo.it/magistrale/IngegneriaScienzeInformatiche/tirocini-curriculari#)

 

[](https://corsi.unibo.it/magistrale/IngegneriaScienzeInformatiche/tirocini-curriculari# "Torna su")