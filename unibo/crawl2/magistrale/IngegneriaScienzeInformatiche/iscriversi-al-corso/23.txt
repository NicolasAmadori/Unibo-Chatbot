https://corsi.unibo.it/magistrale/IngegneriaScienzeInformatiche/iscriversi-al-corso

Iscriversi al Corso: requisiti, tempi e modalità — Ingegneria e scienze informatiche - Laurea Magistrale - Cesena
================================================

[Condividi](https://corsi.unibo.it/magistrale/IngegneriaScienzeInformatiche/iscriversi-al-corso#popup-social "Condividi")

*   [Facebook](http://www.facebook.com/sharer.php?u=--href--&t=Iscriversi+al+Corso%3A+requisiti%2C+tempi+e+modalit%C3%A0 "Condividi su facebook")
*   [Linkedin](https://www.linkedin.com/shareArticle/?url=--href-- "Condividi su Linkedin")
*   [Twitter](https://twitter.com/share?url=--href--&text=Iscriversi+al+Corso%3A+requisiti%2C+tempi+e+modalit%C3%A0&hashtags=unibo "Condividi su Twitter")
*   [Invia ad un amico](mailto:?body=Titolo%3A%20Iscriversi%20al%20Corso%3A%20requisiti%2C%20tempi%20e%20modalit%C3%A0%0AIndirizzo%3A%20--href--%0A&subject=%5BUniboCDS%5D%20Qualcuno%20vuole%20condividere%20questa%20pagina%20con%20te%20Iscriversi%20al%20Corso%3A%20requisiti%2C%20tempi%20e%20modalit%C3%A0 "Invia ad un amico")

**Informazioni generali sui requisiti di accesso**

Requisiti per l'accesso al corso Per frequentare proficuamente il corso di Laurea Magistrale in Ingegneria e Scienze Informatiche è necessario… [Leggi di più](https://corsi.unibo.it/magistrale/IngegneriaScienzeInformatiche/iscriversi-al-corso#)

![Image 1: SUA cds](https://corsi.unibo.it/magistrale/IngegneriaScienzeInformatiche/++theme++unibotheme.cds/images/logo-SUA.png) Requisiti per l'accesso al corso  
Per frequentare proficuamente il corso di Laurea Magistrale in Ingegneria e Scienze Informatiche è  
necessario avere acquisito:  
\- conoscenze a livello universitario di matematica e fisica (SSD MAT01 – MAT09, FIS01 – FIS03),  
\- conoscenze a livello universitario di informatica (SSD INF01, ING-INF05)  
\- conoscenza della lingua inglese a livello B1.  
Per l'accesso al corso di studio magistrale sono richiesti i seguenti requisiti curriculari:  
1\. Avere conseguito la laurea in una delle seguenti classi o possedere altro titolo di studio  
conseguito all'estero, riconosciuto idoneo :  
ex D.M. 270:  
L-31: Scienze e tecnologie informatiche  
L-8: Ingegneria dell'Informazione  
ex. D.M. 509/99:  
L-26: Scienze e tecnologie informatiche  
L-9: Ingegneria dell'Informazione  
Previgente ordinamento quadriennale e quinquennale:  
Laurea in Scienze dell'Informazione  
Laurea in Informatica  
Laurea in Ingegneria Informatica  
Laurea in Ingegneria Elettronica  
Laurea in Ingegneria delle Telecomunicazioni  
In mancanza del possesso di uno dei titoli di laurea sopraindicati, l'ammissione al Corso di studio  
magistrale è consentita soltanto a coloro che dimostreranno di possedere le conoscenze e competenze richieste valutate da una apposita Commissione tramite l'analisi del curriculum e lo svolgimento di un colloquio secondo le modalità, i criteri e le procedure fissate dal Consiglio di corso di studio e rese note tramite pubblicazione sul portale di Ateneo.  
L'ammissione al corso di laurea magistrale è in ogni caso subordinata, oltre che al possesso dei requisiti curriculari predeterminati, all'accertamento dell'adeguata preparazione personale che verrà effettuata attraverso l'analisi del curriculum al quale potrà seguire un colloquio secondo le modalità, i criteri e le procedure fissate dal Consiglio di Corso di Studio e rese note tramite pubblicazione sul Portale di Ateneo.  
Per l'accesso al corso di studio è previsto l'accertamento delle conoscenze e competenze nella lingua inglese. Il corso di studio può prevedere che lo studente debba colmare un deficit iniziale di competenza linguistica qualora nella prova dimostri di possedere una competenza inferiore al livello B1.  
Il corso di Laurea Magistrale potrà prevedere per gli studenti internazionali un'apposita sessione e la nomina di una commissione per la verifica dell'adeguatezza della personale preparazione, compatibilmente con le tempistiche previste dal bando per l'assegnazione delle borse di studio (la cui scadenza è prevista indicativamente nel mese di maggio).  
Gli studenti internazionali, che abbiano ottenuto una valutazione positiva nella verifica di cui al punto precedente, sono esonerati dalla successiva prova di verifica dell'adeguatezza della personale preparazione prevista per la generalità degli studenti.  
  
Maggiori dettagli nel Regolamento del Corso di Studio

[Leggi meno](https://corsi.unibo.it/magistrale/IngegneriaScienzeInformatiche/iscriversi-al-corso#)

**L'avviso con le indicazioni per la modalità di accesso per l'A.A. 24/25 è stato pubblicato. Il file è in allegato.**

**Leggere attentamente l'avviso è importante:** contiene i requisiti d'accesso e la descrizione di tutti i passaggi necessari per l'iscrizione. Qui sono riepilogate solo alcune informazioni, quindi è necessario consultare anche l'avviso.

**Le iscrizioni saranno aperte dal 5 giugno 2024.**

Per dubbi o domande: [campuscesena.tutorlmisi@unibo.it](mailto:campuscesena.tutorlmisi@unibo.it) oppure chiamare lo +39 0547-338802

Per il curriculum in inglese "Intelligent Embedded systems", consulta questa pagina: [https://corsi.unibo.it/2cycle/IntelligentEmbeddedSystems/how-to-enrol](https://corsi.unibo.it/2cycle/IntelligentEmbeddedSystems/how-to-enrol).

**COME CANDIDARSI**

Puoi candidarti nel periodo indicato nel Calendario generale, con le seguenti modalità elencate qui sotto.

Prima però verifica se hai i requisiti d'ammissione tramite l'avviso scaricabile qui in alto a destra.

1\. **Collegati a Studenti OnLine** ([www.studenti.unibo.it](http://www.studenti.unibo.it/)), scegli “Registrati” ed entra con SPID o CIE. Il  
sistema recupererà automaticamente i tuoi dati anagrafici e al termine creerà le tue credenziali di  
Ateneo (nome.cognome@studio.unibo.it).  
Se risiedi all’estero e non hai un documento di identità rilasciato in Italia puoi accedere con le  
credenziali di Ateneo; per ottenerle vai su Studenti OnLine ([www.studenti.unibo.it](http://www.studenti.unibo.it/)), scegli  
“Registrati” e successivamente “Registrazione studenti internazionali”.  
2\. **Accedi a “Richiesta di ammissione – Partecipa alla selezione”,** seleziona “Laurea magistrale” e scegli  
il Corso “Ingegneria e Scienze Informatiche”.  
3\. **CARICA i documenti richiesti in formato PDF**:

**DOCUMENTI OBBLIGATORI**  
• Documento di identità, per laureati e studenti che non sono dell’Università di Bologna:  
copia fronte e retro di un documento di identità valido. Se hai la cittadinanza di un paese  
estero, nel caso di documento di identità che non abbia la traduzione in inglese è necessario  
allegare la copia del passaporto.  
• Titolo di studio  
\- Se sei iscritto o laureato in un Ateneo italiano:  
Autocertificazione di laurea o di iscrizione (se la laurea non è stata ancora conseguita)  
sottoscritta dal candidato, degli esami sostenuti, con l’indicazione delle relative votazioni, dei  
crediti formativi conseguiti, dei settori scientifico-disciplinari (SSD) e del voto di laurea se  
conseguita.

I candidati iscritti o laureati presso l’Università di Bologna, nella procedura di iscrizione possono  
richiedere l’acquisizione d’ufficio della carriera o allegare l’autocertificazione scaricabile da  
Studenti Online.  
\- Se sei iscritto o laureato in una università estera:  
certificato degli esami sostenuti con i relativi voti e con indicazione per ciascuno del numero dei  
crediti formativi ECTS, laddove previsti o, in mancanza dei crediti formativi ECTS, di una  
valutazione quantitativa dell’impegno o delle ore per insegnamento; indicare inoltre il voto di  
laurea se già conseguita. Il certificato deve essere in lingua inglese o italiana.  
La commissione valuterà solo i documenti che saranno caricati nell’applicativo Studenti Online  
(www.studenti.unibo.it), il mancato o parziale caricamento dei documenti obbligatori entro la scadenza  
per l’iscrizione alla selezione comporta l’esclusione dalla selezione.

**CALENDARIO**

Le candidature saranno aperte su Studenti Online **dal 5 giugno 2024 al 28**  
**ottobre 2024 ore 13:00** e saranno valutate dalla commissione esaminatrice secondo il calendario sotto  
riportato:

**INTAKE – dal 5 giugno 2024 alle 13:00 del 28 ottobre 2024**

| **Periodi di presentazione delle candidature**
 | **Restituzioni esiti  
**

 | **Immatricolazioni  
**

 |
| --- | --- | --- |
| **1.**               Dal 5 giugno al 4 luglio 2024

 | Dal 19 luglio 2024

 | Dal 25 luglio 2024 al 29 ottobre 2024 (senza  
indennità di mora) e dal 30 ottobre 2024 al 21  
novembre 2024 con indennità di mora

 |
| **2.**               Dal 5 luglio al 10 settembre 2024

 | Dal 24 settembre 2024

 | Dal 24 settembre 2024 al 29 ottobre 2024 (senza  
indennità di mora) e dal 30 ottobre 2024 al 21  
novembre 2024 con indennità di mora

 |
| **3.**               Dall’11 settembre al 30 settembre 2024

 | Dal 17 ottobre 2024

 | Dal 17 ottobre 2024 al 29 ottobre 2024 (senza  
indennità di mora) e dal 30 ottobre 2024 al 21  
novembre 2024 con indennità di mora

 |
| **4.**               Dal 1° ottobre alle 13:00 del 28 ottobre 2024

 | Dal 12 novembre 2024

 | Dal 12 novembre 2024 al 21 novembre 2024 con  
indennità di mora

 |

**SCELTA DELLA CLASSE DI LAUREA**

Il titolo di studio rilasciato è Dottore Magistrale in Ingegneria e Scienze Informatiche, ma lo studente può liberamente scegliere a quale delle due classi afferire, senza che ciò comporti modifiche del piano degli studi:  
LM-18 - Ingegneria o LM-32 - Ingegneria Informatica.

La scelta viene fatta all'immatricolazione; ma può essere rivista al secondo anno quando una conoscenza più approfondita della materia permette una decisione più consapevole.

Tasse e importi
---------------

L'importo delle tasse è calcolato in base all’attestazione ISEE 2024 per prestazioni agevolate di diritto allo studio. È previsto l’esonero totale per le matricole con ISEE minore o uguale a 27.000 €. Oltre la soglia il calcolo viene fatto in misura progressiva.

L'attestazione ISEE deve essere inserita, anche se non hai fatto l'iscrizione al Corso, **entro il 30 ottobre 2024 ore 18:00** (o entro il 15 novembre 2024 ore 18:00 con una mora di 100 €) accedendo ai [Servizi online di ER-GO](https://servizionline.er-go.it/domande2/ "https://servizionline.er-go.it/domande2/"), altrimenti dovrai versare l'importo massimo.

Se sei uno **studente internazionale**, verifica come viene calcolato l'importo delle tasse a seconda del Paese da cui provieni e da dove la tua famiglia ha redditi e patrimoni.

[Consulta tutte le informazioni su Tasse ed esoneri.](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/tasse-e-contributi)

Immatricolazione
----------------

Dopo aver compiuto tutti i passi previsti per la verifica dei requisiti potrai immatricolarti accedendo a  [Studenti Online](https://studenti.unibo.it/sol/welcome.htm):

1.  compila la domanda di immatricolazione inserendo i dati richiesti e una fototessera in formato digitale;
2.  effettua il pagamento della prima rata delle tasse;
3.  segui le [indicazioni per completare la procedura](https://corsi.unibo.it/magistrale/IngegneriaScienzeInformatiche/completa-procedura-immatricolazione) che potresti trovare su Studenti Online in base al tuo profilo.

  

[Modalità di accesso a.a. 2024/25](https://corsi.unibo.it/magistrale/IngegneriaScienzeInformatiche/iscriversi-al-corso/@@download/bando/Avviso_LM_INGEGNERIAINFORMATICA_2024-25.pdf)

### Regolamento Parte Normativa

*   [Regolamento parte normativa](https://corsi.unibo.it/magistrale/IngegneriaScienzeInformatiche/iscriversi-al-corso/parte-normativa-lm-ingegneria-e-scienze-informatiche.pdf/@@download/file/8614_Regolamentodidatticoa.a.2024_2025.pdf)
    
    \[ .pdf 308Kb \]
    

Segui Unibo su:

*   [Seguici su Instagram](https://www.instagram.com/unibo/ "Apre nuova finestra")
*   [Seguici su TikTok](https://www.tiktok.com/@joinunibo "Apre nuova finestra")
*   [Seguici su YouTube](https://www.youtube.com/user/UniBologna "Apre nuova finestra")
*   [Seguici su Telegram](https://t.me/Unibo_Official "Apre nuova finestra")
*   [Seguici su Linkedin](https://www.linkedin.com/edu/school?id=13901 "Apre nuova finestra")
*   [Seguici su Facebook](https://www.facebook.com/unibo.it "Apre nuova finestra")
*   [Seguici su Twitter](http://www.twitter.com/Unibo "Apre nuova finestra")
*   [Seguici su Spreaker](https://www.spreaker.com/user/unibo "Apre nuova finestra")

App:

*   [myUniBo](https://www.unibo.it/it/ateneo/le-app-delluniversita-di-bologna/app-myunibo "myUniBo")
*   [myAlmaOrienta](https://www.unibo.it/it/ateneo/le-app-delluniversita-di-bologna/app-myalmaorienta "myAlmaOrienta")
*   [App Job Placement](https://www.unibo.it/it/ateneo/le-app-delluniversita-di-bologna/app-job-placement-unibo "App Job Placement")
*   [App Alumni](https://site.unibo.it/alumni-association/it "App Alumni")

©Copyright 2024 - ALMA MATER STUDIORUM - Università di Bologna - Via Zamboni, 33 - 40126 Bologna - PI: 01131710376 - CF: 80007010376

[Privacy](https://www.unibo.it/it/ateneo/privacy-e-note-legali/privacy/informative-sul-trattamento-dei-dati-personali) [Note legali](https://www.unibo.it/it/ateneo/privacy-e-note-legali/note-legali) [Informazioni sul sito e accessibilità](https://corsi.unibo.it/magistrale/IngegneriaScienzeInformatiche/informazioni-sul-sito-e-accessibilita) [Impostazioni cookie](https://corsi.unibo.it/magistrale/IngegneriaScienzeInformatiche/iscriversi-al-corso#)

 

[](https://corsi.unibo.it/magistrale/IngegneriaScienzeInformatiche/iscriversi-al-corso# "Torna su")