https://corsi.unibo.it/magistrale/IngegneriaScienzeInformatiche/compilare-piano-di-studi

Compilare il Piano di studi — Ingegneria e scienze informatiche - Laurea Magistrale - Cesena
===========================

Informazioni per preparare e presentare il piano di studi

[Condividi](https://corsi.unibo.it/magistrale/IngegneriaScienzeInformatiche/compilare-piano-di-studi#popup-social "Condividi")

*   [Facebook](http://www.facebook.com/sharer.php?u=--href--&t=Compilare+il+Piano+di+studi "Condividi su facebook")
*   [Linkedin](https://www.linkedin.com/shareArticle/?url=--href-- "Condividi su Linkedin")
*   [Twitter](https://twitter.com/share?url=--href--&text=Compilare+il+Piano+di+studi&hashtags=unibo "Condividi su Twitter")
*   [Invia ad un amico](mailto:?body=Titolo%3A%20Compilare%20il%20Piano%20di%20studi%0AIndirizzo%3A%20--href--%0ATesto%3A%20Informazioni%20per%20preparare%20e%20presentare%20il%20piano%20di%20studi&subject=%5BUniboCDS%5D%20Qualcuno%20vuole%20condividere%20questa%20pagina%20con%20te%20Compilare%20il%20Piano%20di%20studi "Invia ad un amico")

Che cos'è il piano di studi
---------------------------

Il piano di studi è l'insieme di tutti gli esami che lo studente deve sostenere per potersi laureare. Alcuni esami sono obbligatori, mentre altri sono a scelta dello studente.

Lo studente può sostenere soltanto gli esami già presenti nel proprio piano di studi.

Per una presentazione dei due profili che possono essere approfonditi con le attività per la scelta guidata, si può consultare la [pagina dedicata](https://corsi.unibo.it/magistrale/IngegneriaScienzeInformatiche/corsi-a-scelta-del-secondo-anno-i-due-profili).

Periodi di presentazione del piano di studi
-------------------------------------------

**Per l'A.A 2024/2025 le finestre di apertura sono le seguenti:**

• I semestre: 07 ottobre - 10 novembre 2024  
• II semestre: 10 febbraio - 07 marzo 2025

In tale periodo è possibile compilare via web oppure in modalità cartacea il piano di studi del corrente anno accademico o effettuare delle modifiche.

**Accesso a StudentiOnLine**

La compilazione e la presentazione del proprio piano di studi avviene accedendo al servizio [Studenti Online](http://www.studenti.unibo.it/ "Apre nuova finestra") con le proprie credenziali d’Ateneo. Il Servizio è attivo solo nei periodi in cui è consentita la presentazione.

Chi può compilare il piano di studi on line
-------------------------------------------

Possono compilare il piano di studio on line tutti gli studenti regolarmente iscritti **in corso e fuori corso** al corso di laurea magistrale, sia che abbiano effettuato **passaggio** **che trasferimento** o abbiano **riconoscimenti** da titoli precedenti.

Gli studenti iscritti al **percorso flessibile/lungo** o che intendono scegliere insegnamenti attivati presso Corsi di Studio **a numero programmato** devono compilare il piano di studio cartaceo, compilando il **modulo** che sarà scaricabile dalla sezione "Allegati" e inviandolo via e-mail alla Segreteria Studenti dalla casella di posta istituzionale all'indirizzo [segcesena@unibo.it](mailto:segcesena@unibo.it), sempre nelle scadenze previste.

**N.B.** Per quanto riguarda la **scelta di attività libere tipologia D (12 cfu**) lo studente ha la possibilità di scegliere tra gli insegnamenti consigliati e gli insegnamenti attivi in altri corsi di laurea magistrale dell’Ateneo.

Nel caso in cui la scelta ricada su insegnamenti attivi in corsi di laurea triennale dell’Ateneo, la stessa deve essere compilata con **modulo cartaceo** e sottoposta ad approvazione dal parte della Commissione Pratiche Studenti che ne valuterà la congruenza con il piano formativo complessivo.

Il **modulo cartaceo** deve essere inviato tramite e-mail istituzionale alla Segreteria Studenti all’indirizzo: [](mailto:segcesena@unibo.it)[segcesena@unibo.it](mailto:segcesena@unibo.it) comprensivo della **lettera motivazionale**, che viene richiesta per indicare ed illustrare brevemente le ragioni della scelta.

**Prova finale**

E’ obbligatorio, per poter chiudere correttamente, il piano di studi scegliere fin da ora come si vorrà svolgere la prova finale.  
La prova finale è così regolata:

\- GRUPPO A: PROVA FINALE 24 cfu

\- GRUPPO B: PROVA FINALE 6 cfu + un’altra attività da massimo 18 cfu fra Preparazione prova finale all’estero o Tirocinio all'estero in preparazione della prova finale o Tirocinio in preparazione della prova finale.

Questa scelta non è vincolante e potrà essere cambiata in qualsiasi momento, anche con una comunicazione dall’email istituzionale alla segreteria studenti [segcesena@unibo.it](mailto:segcesena@unibo.it), prima di intraprendere la preparazione alla prova finale.

**Preparazione prova finale all'estero  
**Lo studente di Laurea Magistrale può, se previsto nel piano didattico del suo corso di studio, scegliere l’attività di **Preparazione della prova finale all'estero**. Tale scelta implica che l’attività sia svolta nel corso di una mobilità **Erasmus+ Studio** o **Overseas**, oppure in seguito all'ottenimento di una Borsa di studio per tesi all'estero erogata dal Dipartimento, o attraverso altra mobilità comunque autorizzata dal Corso di studio.   
Se la decisione di effettuare l’attività di preparazione di tesi all'estero matura al di fuori dei periodi utili alla presentazione del piano di studio, lo studente potrà inserirla prevedendola all'interno del **Learning Agreement**, in caso di mobilità **Erasmus+ Studio** o **Overseas**, o facendone richiesta alla Segreteria Studenti in caso di mobilità in seguito all'ottenimento di Borsa di studio per tesi all'estero.

**Tirocinio in preparazione della prova finale  
**Lo studente di Laurea Magistrale che intende svolgere il **Tirocinio in preparazione della prova finale/ Tirocinio all'estero in preparazione della prova finale** può inserirlo in carriera nei periodi di presentazione del piano di studio previsti dal corso di studio.   
Se la decisione di effettuare il tirocinio in preparazione della prova finale matura​ in un periodo al di fuori delle finestre di presentazione del piano di studio, l’attività formativa sarà inserita nel piano di studio dalla Segreteria Studenti contestualmente alla presentazione della richiesta di tirocinio sull'applicativo tirocini, contattando l'ufficio [Tirocini](http://www.unibo.it/it/campus-cesena/servizi-di-campus/sertirelint) di Campus.  
Per il **tirocinio all'estero in preparazione della prova finale** svolto nell'ambito della mobilità **Erasmus+ Traineeship**, la relativa attività potrà essere inserita in piano di studio attraverso il **Learning Agreement for Traineeship**.

Segui Unibo su:

*   [Seguici su Instagram](https://www.instagram.com/unibo/ "Apre nuova finestra")
*   [Seguici su TikTok](https://www.tiktok.com/@joinunibo "Apre nuova finestra")
*   [Seguici su YouTube](https://www.youtube.com/user/UniBologna "Apre nuova finestra")
*   [Seguici su Telegram](https://t.me/Unibo_Official "Apre nuova finestra")
*   [Seguici su Linkedin](https://www.linkedin.com/edu/school?id=13901 "Apre nuova finestra")
*   [Seguici su Facebook](https://www.facebook.com/unibo.it "Apre nuova finestra")
*   [Seguici su Twitter](http://www.twitter.com/Unibo "Apre nuova finestra")
*   [Seguici su Spreaker](https://www.spreaker.com/user/unibo "Apre nuova finestra")

App:

*   [myUniBo](https://www.unibo.it/it/ateneo/le-app-delluniversita-di-bologna/app-myunibo "myUniBo")
*   [myAlmaOrienta](https://www.unibo.it/it/ateneo/le-app-delluniversita-di-bologna/app-myalmaorienta "myAlmaOrienta")
*   [App Job Placement](https://www.unibo.it/it/ateneo/le-app-delluniversita-di-bologna/app-job-placement-unibo "App Job Placement")
*   [App Alumni](https://site.unibo.it/alumni-association/it "App Alumni")

©Copyright 2024 - ALMA MATER STUDIORUM - Università di Bologna - Via Zamboni, 33 - 40126 Bologna - PI: 01131710376 - CF: 80007010376

[Privacy](https://www.unibo.it/it/ateneo/privacy-e-note-legali/privacy/informative-sul-trattamento-dei-dati-personali) [Note legali](https://www.unibo.it/it/ateneo/privacy-e-note-legali/note-legali) [Informazioni sul sito e accessibilità](https://corsi.unibo.it/magistrale/IngegneriaScienzeInformatiche/informazioni-sul-sito-e-accessibilita) [Impostazioni cookie](https://corsi.unibo.it/magistrale/IngegneriaScienzeInformatiche/compilare-piano-di-studi#)

 

[](https://corsi.unibo.it/magistrale/IngegneriaScienzeInformatiche/compilare-piano-di-studi# "Torna su")