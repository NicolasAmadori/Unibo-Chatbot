https://corsi.unibo.it/laurea/IngegneriaScienzeInformatiche/completa-procedura-immatricolazione

Indicazioni per completare la procedura di immatricolazione — Ingegneria e scienze informatiche - Laurea - Cesena
===========================================================

Come validare l’identità digitale, attivare la carriera e ritirare il badge.

[Condividi](https://corsi.unibo.it/laurea/IngegneriaScienzeInformatiche/completa-procedura-immatricolazione#popup-social "Condividi")

*   [Facebook](http://www.facebook.com/sharer.php?u=--href--&t=Indicazioni+per+completare+la+procedura+di+immatricolazione "Condividi su facebook")
*   [Linkedin](https://www.linkedin.com/shareArticle/?url=--href-- "Condividi su Linkedin")
*   [Twitter](https://twitter.com/share?url=--href--&text=Indicazioni+per+completare+la+procedura+di+immatricolazione&hashtags=unibo "Condividi su Twitter")
*   [Invia ad un amico](mailto:?body=Titolo%3A%20Indicazioni%20per%20completare%20la%20procedura%20di%20immatricolazione%0AIndirizzo%3A%20--href--%0ATesto%3A%20Come%20validare%20l%E2%80%99identit%C3%A0%20digitale%2C%20attivare%20la%20carriera%20e%20ritirare%20il%20badge.&subject=%5BUniboCDS%5D%20Qualcuno%20vuole%20condividere%20questa%20pagina%20con%20te%20Indicazioni%20per%20completare%20la%20procedura%20di%20immatricolazione "Invia ad un amico")

Dopo aver compilato la domanda d’immatricolazione ed effettuato il pagamento delle tasse, potresti trovare su [Studenti Online](https://studenti.unibo.it/) ulteriori indicazioni per validare l’identità digitale, attivare la carriera e ritirare il [badge](https://www.unibo.it/it/didattica/iscrizioni-trasferimenti-e-laurea/il-badge-per-gli-studenti-di-lauree-lauree-magistrali-a-ciclo-unico-e-lauree-magistrali).  
Di seguito le indicazioni che potresti ricevere in base al tuo profilo.

Identità digitale
-----------------

### Cosa vuol dire?

Validare la tua identità digitale vuol dire associare l’account nome.cognome@studio.unibo.it a quanto hai dichiarato in fase di immatricolazione.

### Cosa devo fare?

La tua identità digitale sarà automaticamente validata, senza che tu debba fare nulla, in uno di questi casi:

*   possiedi le credenziali [SPID](https://www.spid.gov.it/) e accedi con queste a Studenti Online almeno una volta;
*   possiedi la carta di identità elettronica e accedi a Studenti Online tramite il percorso [Entra con CIE](https://idp.unibo.it/adfs/ls/?SAMLRequest=fVLLbsIwELz3KyLf8zKEh0WCKAgViaoIQg%2B9IMd2ilXHTrMOav%2B%2BSQBRLki%2B2JqZnZ3xZPpTKOckKpBGxyj0AuQIzQyX%2BjNG%2B3TpjtA0eZoALRQuyay2R70V37UA68wARGUb3txoqAtR7UR1kkzst%2BsYHa0tgfg%2B2JoLbaVXa5kZT1ofjPIpz%2BHAqFIZZV9TpmQDOWhaiHg3e13jefeAnEUzRmpqO29XRcnLm1gr5CvwkbM0FROdvxjlVIFAzmoRowMOwnHOIyqiaNQPwyDrUTFig2w8yPJ8yPkwH494iBs0bCiAPIkbH6AWKw2WahsjHOCeG%2FRdPEjDHomaM%2FD64fADOZvKWMOMepb6nFtdaWIoSCDtTkAsI%2B1eBHsByc4gIC9punE3b7sUOe%2FX%2FHGbf9OIBnJO%2FLFWeRmMknNBpHNctVkU1D7mti%2BSu3kHJW1F9vdu9mM6vZaPkodVT%2Fz%2FzpLL9f4nJX8%3D&RelayState=%3FspidL%3D1%26spidACS%3D0);
*   hai già fatto parte della comunità studentesca dell’Università di Bologna, dal 2004 in avanti;
*   hai sostenuto una prova scritta o orale, anche a distanza, presso l’Ateneo di Bologna (ad esclusione di TOLC e prove di selezioni per concorsi nazionali).

**Se non rientri in una delle condizioni indicate sopra** e non puoi avere le credenziali SPID, perché sei minorenne o risiedi all’estero, contatta la Segreteria Studenti del tuo corso di studio o, se hai la residenza all’estero e hai un titolo di studio estero, la Segreteria studenti internazionale di Bologna o del Campus.

Attivazione della carriera e badge
----------------------------------

### Cosa vuol dire?

Attivare la carriera serve per usare i servizi, come ad esempio l’accesso alla rete WI-FI e alle risorse bibliotecarie online, e compiere azioni ben precise: prenotazione esami, compilazione del piano di studi, passaggio di corso, trasferimento ad altra università, rinuncia agli studi.  
Dopo l’attivazione riceverai un’e-mail con le istruzioni per ottenere il badge.

**La carriera deve essere attivata entro il 28 febbraio 2025.**

### Cosa devo fare?

La tua carriera sarà automaticamente attivata, senza che tu debba fare nulla, e riceverai l’e-mail con le istruzioni per ottenere il badge, **a meno che non rientri in uno dei seguenti profili:**

*   **hai la cittadinanza di un Paese non-UE, ma possiedi un titolo di equiparazione e hai conseguito il titolo di studio in Italia:** invia per email alla [Segreteria studenti del tuo corso o di Campus](https://www.unibo.it/it/didattica/iscrizioni-trasferimenti-e-laurea/segreterie-studenti) la copia del permesso di soggiorno che consente l’equiparazione;
*   **hai conseguito il titolo di studio all’estero:** leggi le [informazioni di dettaglio](https://www.unibo.it/it/didattica/iscrizioni-trasferimenti-e-laurea/iscriversi-corso-laurea-o-laurea-magistrale-a-ciclo-unico-con-titolo-estero). Su [Studenti Online](https://studenti.unibo.it/sol/welcome.htm) nella sezione “Bandi”, seleziona “Immatricolazione a.a. 24\_25- caricamento dei documenti degli studenti internazionali e con titolo estero” e carica i documenti di studio elencati. Prenota un appuntamento presso la [Segreteria studenti internazionali di Bologna o del tuo Campus](https://www.unibo.it/it/didattica/iscrizioni-trasferimenti-e-laurea/segreterie-studenti) per mostrare i documenti in originale;
*   **hai la cittadinanza di un Paese non-UE, ma possiedi un titolo di equiparazione e hai conseguito il titolo di studio all’estero**: leggi [le informazioni di dettaglio](https://www.unibo.it/it/didattica/iscrizioni-trasferimenti-e-laurea/iscriversi-corso-laurea-o-laurea-magistrale-a-ciclo-unico-con-titolo-estero). Su Studenti Online, nella sezione “Bandi”, seleziona “Immatricolazione a.a. 24\_25 - caricamento dei documenti degli studenti internazionali e con titolo estero” e carica, oltre ai documenti di studio, la copia del permesso di soggiorno che consente l’equiparazione. Prenota un appuntamento presso la [Segreteria studenti internazionali di Bologna o del tuo Campus](https://www.unibo.it/it/didattica/iscrizioni-trasferimenti-e-laurea/segreterie-studenti) per mostrare i documenti in originale;
*   **hai la cittadinanza di un paese non-UE, sei residente all’estero e hai conseguito il titolo di studio all’estero:** leggi le [informazioni di dettaglio.](https://www.unibo.it/it/didattica/iscrizioni-trasferimenti-e-laurea/iscriversi-corso-laurea-o-laurea-magistrale-a-ciclo-unico-con-titolo-estero) Su [Studenti Online](https://studenti.unibo.it/sol/welcome.htm) nella sezione “Bandi”, seleziona “Immatricolazione a.a. 24\_25 - caricamento dei documenti degli studenti internazionali e con titolo estero”, e carica i documenti di studio e la copia del visto di ingresso per studio. Al tuo arrivo in Italia prenota un appuntamento presso la [Segreteria studenti internazionali di Bologna o del tuo Campus](https://www.unibo.it/it/didattica/iscrizioni-trasferimenti-e-laurea/segreterie-studenti) per mostrare i documenti in originale. Il giorno dell’appuntamento riceverai un certificato di iscrizione e indicazioni utili per la richiesta del [permesso di soggiorno](https://www.unibo.it/it/didattica/iscrizioni-trasferimenti-e-laurea/regole-ingresso-soggiorno-in-italia/permesso-soggiorno) per motivi di studio. Successivamente dovrai inviare per email la ricevuta della richiesta del permesso di soggiorno alla [Segreteria studenti internazionali di Bologna o del tuo Campus](https://www.unibo.it/it/didattica/iscrizioni-trasferimenti-e-laurea/segreterie-studenti). La tua immatricolazione sarà accolta con riserva fino a quando non ti verrà consegnato il permesso di soggiorno e ne invierai una copia alla Segreteria studenti;
*   **non hai ancora conseguito il diploma**: non appena ti diplomerai, collegati a [Studenti Online](https://studenti.unibo.it/sol/welcome.htm) e completa le informazioni sul voto. Ricorda che il titolo deve essere conseguito entro il 30 dicembre 2024, altrimenti l’immatricolazione sarà annullata.

Minore età, esoneri per invalidità e riconoscimenti di carriere concluse
------------------------------------------------------------------------

*   Se **al momento dell’immatricolazione sei ancora minorenne** compila il modulo di consenso genitoriale che trovi negli allegati e invialo, compilato e firmato dai tuoi genitori, all’indirizzo email della segreteria studenti del corso che hai scelto.
*   Se **hai una certificazione di invalidità** civile pari o superiore al 66% o una certificazione ai sensi della legge 104/92, per avere l’esonero dalle tasse devi trasmettere il certificato di invalidità all’indirizzo email della segreteria studenti del corso di studio al quale vuoi iscriverti.
*   Se **vuoi richiedere il riconoscimento di precedenti carriere universitarie** concluse, dopo l’immatricolazione ed entro il 28 novembre 2024 devi seguire le indicazioni pubblicate nel portale nella pagina [Abbreviazione di carriera](https://www.unibo.it/it/didattica/iscrizioni-trasferimenti-e-laurea/abbreviazione-di-carriera).

### In evidenza

*   [Studenti Online](https://studenti.unibo.it/)
    
*   [Il badge per gli studenti](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/il-badge-per-gli-studenti-di-lauree-lauree-magistrali-a-ciclo-unico-e-lauree-magistrali)
    
*   [Segreterie studenti](https://www.unibo.it/it/didattica/iscrizioni-trasferimenti-e-laurea/segreterie-studenti)
    
*   [Iscriversi ad un Corso di Laurea o Laurea Magistrale a ciclo unico con un titolo estero](https://www.unibo.it/it/studiare/iscrizioni-tasse-e-altre-procedure/lauree-e-lauree-magistrali/iscriversi-corso-laurea-o-laurea-magistrale-a-ciclo-unico-con-titolo-estero)
    

### Allegati

*   [Modulo consenso genitoriale](https://corsi.unibo.it/s/ssrd-settore-portale/p/it/completa-procedura-immatricolazione/modulo-consenso-genitoriale-per-candidati-minorenni-it.pdf/@@download/file/Modulo-consenso-genitoriale-per-candidati-minorenni-IT.pdf)
    
    \[ .pdf 120Kb \]
    

Segui il corso su:

*   [Seguici su Facebook](https://www.facebook.com/Ingegneria-e-Scienze-Informatiche-Cesena-371487702864280/)
*   [Seguici su Linkedin](https://www.linkedin.com/groups/2029274/)

Segui Unibo su:

*   [Seguici su Instagram](https://www.instagram.com/unibo/ "Apre nuova finestra")
*   [Seguici su TikTok](https://www.tiktok.com/@joinunibo "Apre nuova finestra")
*   [Seguici su YouTube](https://www.youtube.com/user/UniBologna "Apre nuova finestra")
*   [Seguici su Telegram](https://t.me/Unibo_Official "Apre nuova finestra")
*   [Seguici su Linkedin](https://www.linkedin.com/edu/school?id=13901 "Apre nuova finestra")
*   [Seguici su Facebook](https://www.facebook.com/unibo.it "Apre nuova finestra")
*   [Seguici su Twitter](http://www.twitter.com/Unibo "Apre nuova finestra")
*   [Seguici su Spreaker](https://www.spreaker.com/user/unibo "Apre nuova finestra")

App:

*   [myUniBo](https://www.unibo.it/it/ateneo/le-app-delluniversita-di-bologna/app-myunibo "myUniBo")
*   [myAlmaOrienta](https://www.unibo.it/it/ateneo/le-app-delluniversita-di-bologna/app-myalmaorienta "myAlmaOrienta")
*   [App Job Placement](https://www.unibo.it/it/ateneo/le-app-delluniversita-di-bologna/app-job-placement-unibo "App Job Placement")
*   [App Alumni](https://site.unibo.it/alumni-association/it "App Alumni")

©Copyright 2024 - ALMA MATER STUDIORUM - Università di Bologna - Via Zamboni, 33 - 40126 Bologna - PI: 01131710376 - CF: 80007010376

[Privacy](https://www.unibo.it/it/ateneo/privacy-e-note-legali/privacy/informative-sul-trattamento-dei-dati-personali) [Note legali](https://www.unibo.it/it/ateneo/privacy-e-note-legali/note-legali) [Informazioni sul sito e accessibilità](https://corsi.unibo.it/laurea/IngegneriaScienzeInformatiche/informazioni-sul-sito-e-accessibilita) [Impostazioni cookie](https://corsi.unibo.it/laurea/IngegneriaScienzeInformatiche/completa-procedura-immatricolazione#)

 

[](https://corsi.unibo.it/laurea/IngegneriaScienzeInformatiche/completa-procedura-immatricolazione# "Torna su")