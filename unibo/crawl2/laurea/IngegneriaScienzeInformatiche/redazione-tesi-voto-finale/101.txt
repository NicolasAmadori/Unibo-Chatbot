https://corsi.unibo.it/laurea/IngegneriaScienzeInformatiche/redazione-tesi-voto-finale

Redazione della tesi e voto finale — Ingegneria e scienze informatiche - Laurea - Cesena
==================================

La scelta dell’argomento e le norme redazionali per la stesura della tesi per la prova finale.

[Condividi](https://corsi.unibo.it/laurea/IngegneriaScienzeInformatiche/redazione-tesi-voto-finale#popup-social "Condividi")

*   [Facebook](http://www.facebook.com/sharer.php?u=--href--&t=Redazione+della+tesi+e+voto+finale "Condividi su facebook")
*   [Linkedin](https://www.linkedin.com/shareArticle/?url=--href-- "Condividi su Linkedin")
*   [Twitter](https://twitter.com/share?url=--href--&text=Redazione+della+tesi+e+voto+finale&hashtags=unibo "Condividi su Twitter")
*   [Invia ad un amico](mailto:?body=Titolo%3A%20Redazione%20della%20tesi%20e%20voto%20finale%0AIndirizzo%3A%20--href--%0ATesto%3A%20La%20scelta%20dell%E2%80%99argomento%20e%20le%20norme%20redazionali%20per%20la%20stesura%20della%20tesi%20per%20la%20prova%20finale.&subject=%5BUniboCDS%5D%20Qualcuno%20vuole%20condividere%20questa%20pagina%20con%20te%20Redazione%20della%20tesi%20e%20voto%20finale "Invia ad un amico")

![Image 1](https://corsi.unibo.it/laurea/IngegneriaScienzeInformatiche/redazione-tesi-voto-finale/@@eod.tiles.richtext/5666fe1a01ce4a0296533b5f7d5ce57d/@@images/703dd405-2b00-42bf-a1d8-509e0426e997.jpeg)

**SCELTA E PROPOSTA DELL’ARGOMENTO**
------------------------------------

Per laurearti occorre concordare un argomento di tesi con un professore, scelto fra i docenti del tuo Corso. L’argomento di tesi è solitamente proposto dal docente stesso, che ti fornirà diverse opzioni in base all’ambito di interesse. In casi specifici, puoi essere tu a proporre un argomento di tesi e a quel punto il docente valuterà la congruità della tua proposta.

Dovrai dimostrare di essere in grado di costruire una bibliografia di base sull'argomento, di sintetizzarla e rielaborarla in forma saggistica, nel rispetto delle norme redazionali.

**REDAZIONE DELL'ELABORATO**
----------------------------

La redazione dell’elaborato dovrà essere standardizzata, con l’avvertenza che non verranno accettati elaborati/tesi redatti in modo difforme dalle seguenti prescrizioni:

\- pagine di 32-35 righe, ciascuna di 65-70 caratteri di tipo prestabilito (Times, Courier o Helvetica);

\- frontespizio conforme al fac-simile (vedi box allegati);

\- figure e tavole in formato UNI (A4 e A3);

\- formato PDF.

La conformità dell’elaborato alle regole suddette deve essere verificata anche dal Relatore.

**VOTO FINALE**
---------------

La Commissione di laurea valuterà il tuo percorso nel complesso: tesi, curriculum degli studi compiuti, tempi di completamento del percorso universitario.

La valutazione della commissione è espressa in centodecimi (110). In caso di valutazione positiva, la prova s'intende superata con una votazione minima di 66/110 e massima di 110/110. La Commissione in caso di votazione massima più concedere la lode su decisione unanime.

Consulta le informazioni su come calcolare la [media di laurea](http://www.unibo.it/it/didattica/iscrizioni-trasferimenti-e-laurea/prova-finale-e-garanzia-di-originalita/media-laurea) in base al tuo ordinamento degli studi.

I criteri per la valutazione della tesi sono:

originalità dell'argomento

correttezza metodologica

livello di approfondimento

adeguatezza della scrittura e redazione dell'elaborato

capacità espositiva e di presentazione dell'elaborato.

Per l'attribuzione della votazione finale dell'esame di Laurea, il voto di partenza presentato alla commissione di laurea è dato:

\- dalla media ponderata di tutti gli esami con voto in trentesimi sostenuti nel piano di studio (le idoneità non rientrano nella media e se vengono sostenuti esami in sovrannumero questi fanno media insieme a tutti gli altri esami), la media in trentesimi deve poi essere proporzionata in cento decimi;

\- non ci sono bonus per studenti che si laureano in corso;

\- le lodi non rientrano nel calcolo della media di laurea di partenza, ma vengono prese in considerazione a discrezione della commissione di laurea che può visualizzare tutta la carriera del laureando;

alla media di partenza in cento decimi vengono sommati i punti acquisiti dalla preparazione e discussione della prova finale e attribuiti allo studente dalla commissione di laurea ([vedi linee guida](http://corsi.unibo.it/Laurea/IngegneriaScienzeInformatiche/Documents/Linee%20guida%20tesi%208615.pdf)).

La Commissione di laurea, tenuto conto della discussione della tesi e del tuo curriculum, deciderà il voto finale che sarà proclamato in sede di sedute di laurea.

REDAZIONE DELLA TESI IN LINGUA INGLESE
--------------------------------------

Secondo le Linee Guida di Ateneo deliberate nelle sedute del 07/04/2009 e 7/02/2012

per poter svolgere la tesi in lingua inglese è necessario appartenere ad almeno una delle categorie di seguito riportate:

*   studenti iscritti a corsi di studio nei quali sia prevista l'acquisizione di CFU di lingua straniera, oltre alla prova di conoscenza di lingua straniera obbligatoria
*   studenti iscritti a corsi di studio che abbiano svolto il lavoro di tesi all'estero o in collaborazione con strutture di ricerca internazionali
*   studenti iscritti a corsi di studio attivati in convenzione con Università straniere che prevedano il rilascio di titoli congiunti o doppi titoli
*   avere svolto un periodo di studio all'estero
*   studenti iscritti a corsi di studio con didattica impartita interamente o parzialmente in lingua straniera.

Situazioni che non rientrano nei casi precedenti potranno essere valutate dalla Commissione Pratiche studenti del Corso di Studio.

### IN EVIDENZA

*   [Calcolo del voto di laurea](https://corsi.unibo.it/laurea/IngegneriaScienzeInformatiche/calcolo-del-voto-di-laurea)
    
*   [FAC-SIMILE FRONTESPIZIO CON UTILIZZO DEL MARCHIO DI ATENEO](https://corsi.unibo.it/laurea/IngegneriaScienzeInformatiche/utilizzo-del-marchio-di-ateneo-nella-prova-finale)
    
*   [FAC-SIMILE FRONTESPIZIO SENZA MARCHIO DI ATENEO](https://corsi.unibo.it/laurea/IngegneriaScienzeInformatiche/redazione-tesi-voto-finale/frontespizioltisi.pdf/@@download/file/FrontespizioLTISI.pdf)
    
    \[ .pdf 123Kb \]
    

### Calcolo della media di laurea per laureandi con carriera pregressa (seconda laurea, rinuncia, decadenza)

*   [Cambia il calcolo della media di laurea per i laureandi in possesso di carriera pregressa.](https://corsi.unibo.it/laurea/IngegneriaScienzeInformatiche/calcolo-della-media-di-laurea-per-laureandi-con-carriera-pregressa-seconda-laurea-rinuncia-decadenza)
    

Segui il corso su:

*   [Seguici su Facebook](https://www.facebook.com/Ingegneria-e-Scienze-Informatiche-Cesena-371487702864280/)
*   [Seguici su Linkedin](https://www.linkedin.com/groups/2029274/)

Segui Unibo su:

*   [Seguici su Instagram](https://www.instagram.com/unibo/ "Apre nuova finestra")
*   [Seguici su TikTok](https://www.tiktok.com/@joinunibo "Apre nuova finestra")
*   [Seguici su YouTube](https://www.youtube.com/user/UniBologna "Apre nuova finestra")
*   [Seguici su Telegram](https://t.me/Unibo_Official "Apre nuova finestra")
*   [Seguici su Linkedin](https://www.linkedin.com/edu/school?id=13901 "Apre nuova finestra")
*   [Seguici su Facebook](https://www.facebook.com/unibo.it "Apre nuova finestra")
*   [Seguici su Twitter](http://www.twitter.com/Unibo "Apre nuova finestra")
*   [Seguici su Spreaker](https://www.spreaker.com/user/unibo "Apre nuova finestra")

App:

*   [myUniBo](https://www.unibo.it/it/ateneo/le-app-delluniversita-di-bologna/app-myunibo "myUniBo")
*   [myAlmaOrienta](https://www.unibo.it/it/ateneo/le-app-delluniversita-di-bologna/app-myalmaorienta "myAlmaOrienta")
*   [App Job Placement](https://www.unibo.it/it/ateneo/le-app-delluniversita-di-bologna/app-job-placement-unibo "App Job Placement")
*   [App Alumni](https://site.unibo.it/alumni-association/it "App Alumni")

©Copyright 2024 - ALMA MATER STUDIORUM - Università di Bologna - Via Zamboni, 33 - 40126 Bologna - PI: 01131710376 - CF: 80007010376

[Privacy](https://www.unibo.it/it/ateneo/privacy-e-note-legali/privacy/informative-sul-trattamento-dei-dati-personali) [Note legali](https://www.unibo.it/it/ateneo/privacy-e-note-legali/note-legali) [Informazioni sul sito e accessibilità](https://corsi.unibo.it/laurea/IngegneriaScienzeInformatiche/informazioni-sul-sito-e-accessibilita) [Impostazioni cookie](https://corsi.unibo.it/laurea/IngegneriaScienzeInformatiche/redazione-tesi-voto-finale#)

 

[](https://corsi.unibo.it/laurea/IngegneriaScienzeInformatiche/redazione-tesi-voto-finale# "Torna su")