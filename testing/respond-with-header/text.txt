QUESTO SITO WEB UTILIZZA I COOKIE

Nel nostro sito utilizziamo sia cookie tecnici necessari per il suo funzionamento, sia cookie e altri strumenti di tracciamento facoltativi che potrai attivare solo con il tuo consenso.
Cookie e altri strumenti di tracciamento facoltativi sono usati per analisi statistiche, misure sull'efficacia della comunicazione istituzionale e analisi dei comportamenti degli utenti.
Se chiudi questo banner continuerai la navigazione solo con i cookie necessari.

Puoi esprimere il consenso sui cookie facoltativi attivando l'opzione in "Personalizza cookie" e, se vuoi, potrai esprimere consensi più specifici in "Mostra cookie di profilazione".
Potrai sempre rivedere le tue scelte e verificare lo stato dei consensi rientrando nella sezione "Impostazione cookie" del sito.
Per maggiori informazioni consulta la nostra Cookie policy.

COOKIE DI PROFILAZIONE - FACOLTATIVI
Si tratta di cookie utilizzati per analizzare le caratteristiche della navigazione degli utenti, creare profili in base al loro comportamento sul sito, per analisi di marketing.
Mostra cookie di profilazione
Google/Youtube Video
Facebook
Vimeo
Linkedin
COOKIE TECNICI - NECESSARI
Si tratta di cookie tecnici utilizzati, a titolo esemplificativo, per il corretto funzionamento del sito, salvare le preferenze di navigazione, per il bilanciamento del carico, ottimizzare le prestazioni del sito riducendo i tempi di caricamento delle pagine e per gestire l’autenticazione ai servizi online e alle aree riservate.
SOLO COOKIE NECESSARI
PERSONALIZZA COOKIE
ACCETTA TUTTI I COOKIE
 Cerca
Rubrica
 Servizi Online
 Intranet d'ateneo
La mia e-mail
Il mio portale
vai al contenuto della pagina vai al menu di navigazione
Vai alla Homepage del Campus di Cesena
LAUREA IN
INGEGNERIA E SCIENZE INFORMATICHE
IT
EN
HOME
IL CORSO
ISCRIVERSI
STUDIARE
OPPORTUNITÀ
BACHECA
CONTATTI
Tu sei qui:
HOME  
Collaborazione tra Aziende e i Corsi di Laurea in Ingegneria e Scienze Informatiche

La presente pagina riassume le diverse modalità di collaborazione tra Aziende o Enti Pubblici e i CdL in Ingegneria e Scienze Informatiche di Cesena. Riportiamo di seguito una classificazione delle possibili forme di collaborazione.

Collaborazione con docenti e gruppi di ricerca
Partecipazione congiunta a progetti di ricerca/innovazione

La collaborazione è tra l’azienda e i ricercatori. Le parti concordano di partecipare congiuntamente a bandi di ricerca/innovazione a livello locale, regionale o internazionale.

Modalità di contatto: l’azienda può contattare direttamente il ricercatore che ritiene detenga le competenze necessarie oppure contattare il referente del Dipartimento che indicherà il ricercatore più indicato per la specifica area di competenza.

Attività in convenzione

La collaborazione è tra l’azienda e i ricercatori. L’azienda affida al ricercatore lo svolgimento di una attività tipicamente con finalità di innovazione o di formazione. Le convenzioni hanno carattere oneroso.

Modalità di contatto: l’azienda può contattare direttamente il ricercatore che ritiene detenga le competenze necessarie oppure contattare il referente del Dipartimento che indicherà il ricercatore più indicato per la specifica area di competenza.

Collaborazione con studenti

Per quanto riguarda le modalità di collaborazione con gli studenti occorre ricordare che il percorso formativo in Ingegneria e Scienze Informatiche è organizzato in due fasi successive:

Corso di Laurea Triennale: vi accedono gli studenti con diploma di scuola superiore, ha durata triennale e fornisce una formazione universitaria di base nella quale vengono acquisite le principali competenze tecnologiche e competenze di base in ambito di progettazione e analisi (al seguente link è riportato l’elenco dei corsi seguiti dagli studenti). Attualmente il numero di studenti che ogni anno si iscrive a suddetto corso è di circa 200.
Corso di Laurea Magistrale: vi accedono gli studenti che hanno completato il Corso di Laurea Triennale, ha durata biennale e permette agli studenti di specializzarsi nei vari settori dell’informatica e dell’Ingegneria Informatica acquisendo maggiori competenze tecniche, di progettazione e di analisi (al seguente link è riportato l’elenco dei corsi seguiti dagli studenti).

Tirocinio curriculare

Tutti gli studenti iscritti alla Laurea Triennale devono svolgere un periodo pari a 150 ore in Azienda.

Come richiedere l'attivazione di un tirocinio curriculare

Profilo degli studenti: tipicamente gli studenti svolgono il tirocinio nel terzo anno di studi quando hanno già seguito la maggior parte dei corsi. Questa rappresenta per molti la prima esperienza in azienda; di conseguenza nella maggior parte dei casi lo studente è dotato di una limitata autonomia di lavoro pur possedendo sufficienti competenze tecniche.
Attività da svolgere: il tirocinante è tenuto a svolgere attività legate all’ambito informatico, tipicamente attività di programmazione, ma non è vi sono vincoli di progettualità e di consequenzialità tra le attività svolte. E’ possibile svolgere il tirocinio e la tesi nella stessa azienda in modo da avere a disposizione un maggiore monte 
Modalità di contatto: l’azienda deve pubblicare un titolo di tirocinio a cui gli studenti rispondono. E’ prevista una fase conoscitiva prima della mutua accettazione del tirocinio. Per poter pubblicare un tirocinio l’azienda deve attivare una convenzione gratuita con l’Ateneo a fini assicurativi. Le procedure di registrazione e pubblicazione possono essere svolte on-line al seguente indirizzo. La segreteria didattica del CdL è a disposizione per supportare le aziende (Tel. 0547 338 801).

Tesi triennale in Azienda

Gli studenti possono, a loro discrezione, svolgere la propria tesi di Laurea in azienda. La durata di questa attività è di circa 3 mesi. Il numero di studenti che svolgono tesi triennali in azienda è elevato e vi è quindi una buona probabilità che si trovino candidati per il tema proposto.

Profilo degli studenti: gli studenti che si affacciano alla tesi triennale hanno in media 21-23 anni e hanno completato il loro percorso di studio triennale e hanno già svolto il tirocinio curricolare in azienda. E’ possibile svolgere suddetto tirocinio e la tesi nella stessa azienda in modo da avere a disposizione un maggiore monte ore.
Attività da svolgere: la tesi di Laurea presuppone lo svolgimento di un vero e proprio progetto che contempli sia una parte di analisi e progettazione, sia una parte di implementazione, rispetto al tirocinio curricolare le attività svolte devono quindi essere legate tra di loro. E’ possibile svolgere il tirocinio e la tesi nella stessa azienda in modo da avere a disposizione un maggiore monte ore.
Modalità di contatto: l’azienda può proporre un titolo di Laurea contattando direttamente un docente con competenze correlate all’ambito del progetto che si vuole svolgere, oppure contattando il Coordinatore del corso di Laurea indicato nella Scheda che indicherà il docente più indicato per la specifica area di competenza. Come per i tirocini curriculari è necessario che l’azienda sottoscriva una convenzione non onerosa con l’Ateneo a fini assicurativi.
Pubblicazione di offerte di lavoro

Il servizio di Job Placement consente di inserire offerte di lavoro e consultare i CV dei laureati.

ALLEGATI

Linee guida annunci

[ .pdf 118Kb ]

Istruzioni per la Pubblicazione di Offerte di Tirocinio e Tesi in Azienda

IN EVIDENZA
Proposte di tesi e tirocinio

SEGUI IL CORSO SU:

 
Seguici su Facebook
 
Seguici su Linkedin

SEGUI UNIBO SU:

 
Seguici su Instagram
 
Seguici su TikTok
 
Seguici su YouTube
 
Seguici su Telegram
 
Seguici su Linkedin
 
Seguici su Facebook
 
Seguici su Twitter
 
Seguici su Spreaker

APP:

 
myUniBo
 
myAlmaOrienta
 
App Job Placement
 
App Alumni

©Copyright 2024 - ALMA MATER STUDIORUM - Università di Bologna - Via Zamboni, 33 - 40126 Bologna - PI: 01131710376 - CF: 80007010376

Privacy Note legali Informazioni sul sito e accessibilità Impostazioni cookie